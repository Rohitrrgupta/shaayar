ab na bahal sakega dil ab na diye jalaiye
ishq-o-havas hain sab fareb aap se kya chhupaiye

us ne kaha ki yaad hain rang tulu-e-ishq ke
main ne kaha ki chhoá¸Œiye ab unhen bhuul jaiye

kaise nafis the makan saaf tha kitna asman
main ne kaha ki vo saman aaj kahan se laiye

kuchh to suragh mil sake mausam-e-dard-e-hijr ka
sang-e-jamal-e-yar par naqsh koi banaiye

koi sharar nahin bacha pichhle baras ki raakh men