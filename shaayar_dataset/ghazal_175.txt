jalva ayaan hai qudrat-e-parvardigar ka
kya dil-kusha ye scene hai fasl-e-bahar ka

nazan hain josh-e-husn pe gul-ha-e-dil-fareb
joban dikha raha hai ye aalam ubhar ka

hain didani banafsha o sumbul ke pech o taab
naqsha khincha hua hai khat-o-zulf-e-yar ka

sabza hai ya ye ab-e-zamurrad ki mauj hai
shabnam hai bahr ya guhar-e-abdar ka

murghan-e-bagh zamzama-sanji men mahv hain
aur naach ho raha hai nasim-e-bahar ka

parvaz men hain titaryan shaad o chust o mast
zeb-e-badan kiye hue khilat bahar ka

ik saz-e-dil-navaz hai mizrab-o-tar ka
abr-e-tunak ne raunaq-e-mausam baá¸Œhai hai

ghaza bana hai ru-e-urus-e-bahar ka
afsos is saman men bhi 'akbar' udaas hai

suhan-e-ruh hijr hai ik gul-e-ezar ka