aap ne qadr kuchh na ki dil ki
uḌ gai muft men hansi dil ki

khu hai az-bas ki ashiqi dil ki
gham se vabasta hai khushi dil ki

yaad har haal men rahe vo mujhe
al-gharaz baat rah gai dil ki

mil chuki ham ko un se dad-e-vafa
jo nahin jante lagi dil ki

chain se mahv-e-khvab-e-naz men vo
bekali ham ne dekh li dil ki

kuchh ajab shai hai be-khudi dil ki
un se kuchh to mila vo gham hi sahi

aabru kuchh to rah gai dil ki
mar miTe ham na ho saki puuri

aarzu tum se ek bhi dil ki
vo jo bigḌe raqib se 'hasrat'

aur bhi baat ban gai dil ki