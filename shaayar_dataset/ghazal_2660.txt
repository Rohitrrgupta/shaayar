ab vo farmate hain kab main ne dikhain ankhen
aap ne muft men ro ro ke sujain ankhen

muztarib ham bhi rahe raat taá¸Œap kar kaafi
dil bhi bechain raha un ki jo aaiin ankhen

husn-e-maghrib men hamin saad-o-gesu ke siva
aur bhi kuchh nazar aaya to vo bhain ankhen

raat mujh mulzam-e-pa-bos ko az-rah-e-karam
sarzanish kuchh bhi na ki khud vo lajain ankhen

daagh lag jaega daman-e-vafa men 'hasrat'
tum ne dekho jo kahin aur lagain ankhen
