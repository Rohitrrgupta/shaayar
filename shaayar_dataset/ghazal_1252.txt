vafa ke baab men ilzam-e-ashiqi na liya
ki teri baat ki aur tera naam bhi na liya

khusha vo log ki mahrum-e-iltifat rahe
tire karam ko ba-andaz-e-sadgi na liya

tumhare baad kai haath dil ki samt baá¸Œhe
hazar shukr gareban ko ham ne si na liya

tamam masti o tishna-labi ke hangame
kisi ne sang uThaya kisi ne miina liya

'faraz' zulm hai itni khud-e'timadi bhi
ki raat bhi thi andheri charagh bhi na liya
