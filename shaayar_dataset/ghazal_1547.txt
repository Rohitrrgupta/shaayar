mu'af kar miri masti khuda-e-azza-va-jal
ki mere haath men saghar hai mere lab pe ghazal

karim hai to miri laghzishon ko pyaar se dekh
rahim hai to saza-o-jaza ki had se nikal

hai dosti to mujhe izn-e-mezbani de
tu asman se utar aur miri zamin pe chal

main pa-ba-gil huun magar chhu chuka minara-e-'arsh
so tu bhi dekh ye khak-o-khashara-o-jangal

bahut 'aziz hai mujh ko ye khak-dan mera
ye kohsar ye qulzum ye dasht ye daldal

tire jahan men azal hai abad na aaj na kal
mire lahu men hai barq-e-tapan ka jazb-o-gurez

tire subu men mai-e-zindagi na zahr-e-ajal
miri sarisht hai ashob-e-zat se bekal

tu apne 'arsh pe shadan hai so khushi teri
main apne farsh pe nazan huun ai nigar-e-azal

mujhe na jannat-e-gum-gashta ki basharat de
ki mujh ko yaad abhi tak hai hijrat-e-avval

tire karam se yahan bhi mujhe mayassar hai
jo zahidon ki 'ibadat men Dalta hai khalal

vo sair-chashm huun mere liye hai be-vaq'at
gunahgar to huun par na is qadar ki mujhe

salib roz-e-mukafat ki lage bojhal
kahin kahin koi laala kahin kahin koi daagh

miri bayaz ki surat hai meri fard-e-amal
ye main ki aap mo'amma huun aap apna hi hal
