main huun ya tu hai khud apne se gurezan jaise
mare aage koi saaya hai khiraman jaise

tujh se pahle to baharon ka ye andaz na tha
phuul yuun khilte hain jalta ho gulistan jaise

yuun tiri yaad se hota hai ujala dil men
chandni men chamak uThta hai bayaban jaise

dil men raushan hain abhi tak tire vaadon ka charagh
TuTti raat ke taare hon farozan jaise

tujhe paane ki tamanna tujhe khone ka yaqin
tere gesu mire mahaul men ghaltan jaise

vaqt badla pa na badla mira mear-e-vafa
andhiyon men sar-e-kohsar charaghan jaise

ashk ankhon men chamakte hain tabassum ban kar
aa gaya haath tira gosha-e-daman jaise

tujh se mil kar bhi tamanna hai ki tujh se milta
pyaar ke baad bhi lab rahte hain larzan jaise

bhari duniya men nazar aata huun tanha tanha
margh-zaron men koi qarya-e-viran jaise

gham-e-janan gham-e-dauran ki taraf yuun aaya
asr-e-hazir ko sunata huun is andaz men sher

mausam-e-gul ho mazaron pe gul-afshan jaise
zakhm bharta hai zamana magar is tarah 'nadim'

si raha ho koi phulon ke gareban jaise