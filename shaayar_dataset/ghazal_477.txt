musafir ab tire inkar se nahin rukta
safina chal jo paḌa hai chaḌhao par to kabhi

mukhalif aati hui dhaar se nahin rukta
mira khayal hai tadbir koi aur hi kar

hujum ab tiri talvar se nahin rukta
Thaharna chahe to Thahre ga aap hi varna

hamari koshish-e-bisyar se nahin rukta
ab is ke saath hi bah jaiye ki ye sailab

khas-o-khumar ke ambar se nahin rukta
ravan jo hai safar-e-manzil-e-sada har-chand

ye qafila mire meaar se nahin rukta
ye aise log hain aadat paḌi hui hai jinhen

ye maal sardi-e-bazar se nahin rukta
musafirat men jo haare na hausla raahi

to lutf-e-saya-e-ashjar se nahin rukta
hamara ishq ravan hai rukavaTon men 'zafar'

ye khvab hai kisi divar se nahin rukta