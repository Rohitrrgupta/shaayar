muzhda ai zauq-e-asiri ki nazar aata hai
ju-e-khun ham ne bahai bun-e-har khaar ke paas

mund gaiin kholte hi kholte ankhen hai hai
khuub vaqt aae tum is ashiq-e-bimar ke paas

main bhi ruk ruk ke na marta jo zaban ke badle
dashna ik tez sa hota mire gham-khvar ke paas

dahan-e-sher men ja baiThe lekin ai dil
na khaḌe ho jiye khuban-e-dil-azar ke paas

dekh kar tujh ko chaman bas-ki numu karta hai
khud-ba-khud pahunche hai gul gosha-e-dastar ke paas

mar gaya phoḌ ke sar 'ghalib'-e-vahshi hai hai
baiThna us ka vo aa kar tiri divar ke paas
