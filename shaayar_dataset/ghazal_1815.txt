ujla tira bartan hai aur saaf tira paani
ik umr ka pyasa huun mujh ko bhi pila paani

hai ik khat-e-nadida dariya-e-mohabbat men
hota hai jahan aa kar paani se juda paani

donon hi to sachche the ilzam kise dete
kanon ne kaha sahra ankhon ne suna paani

kya kya na mili miTTi kya kya na dhuan phaila
kaala na hua sabza maila na hua paani

jab shaam utarti hai kya dil pe guzarti hai
sahil ne bahut puchha khamosh raha paani

phir dekh ki ye duniya kaisi nazar aati hai
'mushtaq' mai-e-gham men thoá¸Œa sa mila paani
