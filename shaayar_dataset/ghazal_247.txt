kabhi jo main ne masarrat ka ehtimam kiya
baá¸Œe tapak se gham ne mujhe salam kiya

hazar tark-e-taalluq ka ehtimam kiya
magar jahan vo mile dil ne apna kaam kiya

zamane valon ke Dar se uTha na haath magar
nazar se us ne ba-sad maazarat salam kiya

kabhi hanse kabhi aahen bharin kabhi roe
ba-qadr-e-martaba har gham ka ehtiram kiya

hamare hisse ki mai kaam aae pyason ke
tulu-e-mahr se bhi ghar ki tirgi na ghaTi

ik aur shab kaTi ya main ne din tamam kiya
dua ye hai na hon gumrah ham-safar mere

'khumar' main ne to apna safar tamam kiya