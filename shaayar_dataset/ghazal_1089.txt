bu ki ho su-e-bagh nikle hai
baav se ik dimagh nikle hai

hai jo andher shahr men khurshid
din ko le kar charagh nikle hai

chob-kari hi se rahega shaikh
ab to le kar chumagh nikle hai

de hai jumbish jo vaan ki khaak ko baav
jigar daagh daagh nikle hai

har sahar hadisa miri khatir
bhar ke khuun ka ayagh nikle hai

us gali ki zamin-e-tafta se
dil-jalon ka suragh nikle hai

shayad us zulf se lagi hai 'mir'
baav men ik dimagh nikle hai
