dete hain jam-e-shahadat mujhe ma'lum na tha
hai ye ain-e-mohabbat mujhe ma'lum na tha

matlab-e-chashm-e-muravvat mujhe ma'lum na tha
tujh ko mujh se thi shikayat mujhe ma'lum na tha

chashm-e-khamosh ki babat mujhe ma'lum na tha
ye bhi hai harf-o-hikayat mujhe ma'lum na tha

'ishq bas men hai mashiyyat ke aqida tha mira
us ke bas men hai mashiyyat mujhe ma'lum na tha

haft-khvan jis ne kiye tai sar-e-rah-e-taslim
TuuT jaati hai vo himmat mujhe ma'lum na tha

aaj har qatra-e-mai ban gaya ik chingari
thi ye saaqi ki shararat mujhe ma'lum na tha

nigah-e-mast ne talvar uTha li sar-e-bazm
yuun badal jaati hai niyyat mujhe ma'lum na tha

gham-e-hasti se jo bezar raha main ik 'umr
tujh se bhi thi use nisbat mujhe ma'lum na tha

'ishq bhi ahl-e-tariqat men hai aisa tha khayal
'ishq hai pir-e-tariqat mujhe ma'lum na tha

un men itni thi sharafat mujhe ma'lum na tha
jab se dekha hai tujhe mujh se hai meri an-ban

husn ka rang-e-siyasat mujhe ma'lum na tha
shakl insan ki ho chaal bhi insan ki ho

yuun bhi aati hai qayamat mujhe ma'lum na tha
miT gaya teri badaulat mujhe ma'lum na tha

parda-e-arz-e-vafa men bhi raha huun karta
tujh se main apni hi ghibat mujhe ma'lum na tha

naqd-e-jan kya hai zamane men mohabbat hamdam
nahin milti kisi qimat mujhe ma'lum na tha
