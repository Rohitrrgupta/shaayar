na dil se aah na lab se sada nikalti hai
magar ye baat baá¸Œi duur ja nikalti hai

sitam to ye hai ki ahd-e-sitam ke jaate hi
tamam khalq miri ham-nava nikalti hai

visal-o-hijr ki hasrat men ju-e-kam-maya
kabhi kabhi kisi sahra men ja nikalti hai

main kya karun mire qatil na chahne par bhi
tire liye mire dil se dua nikalti hai

vo zindagi ho ki duniya 'faraz' kya kiije
ki jis se ishq karo bevafa nikalti hai
