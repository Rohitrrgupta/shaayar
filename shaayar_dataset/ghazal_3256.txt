ham hain majruh majra hai ye
vo namak chhiá¸Œke hai maza hai ye

aag the ibtida-e-ishq men ham
ab jo hain khaak intiha hai ye

buud aadam numud shabnam hai
ek do dam men phir hua hai ye

shukr us ki jafa ka ho na saka
dil se apne hamen gila hai ye

shor se apne hashr hai parda
yuun nahin janta ki kya hai ye

bas hua naaz ho chuka aghmaz
har ghaá¸Œi ham se kya ada hai ye

nashen uThti hain aaj yaron ki
aan baiTho to khushnuma hai ye

dekh be-dam mujhe laga kahne
hai to murda sa par bala hai ye

main to chup huun vo honT chaTe hai
kya kahun rijhne ki ja hai ye

hai re begangi kabhu un ne
na kaha ye ki ashna hai ye

tegh par haath dam-ba-dam kab tak
ik laga chak ki mudda'a hai ye

'mir' ko kyuun na mughtanim jaane
agle logon men ik raha hai ye
