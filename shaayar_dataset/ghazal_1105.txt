lamhe lamhe ki na-rasai hai
mard-e-maidan huun apni zaat ka main

main ne sab se shikast khaai hai
ik ajab haal hai ki ab us ko

yaad karna bhi bevafai hai
ab ye surat hai jan-e-jan ki tujhe

bhulne men miri bhalai hai
khud ko bhula huun us ko bhula huun

umr bhar ki yahi kamai hai
main hunar-mand-e-rang huun main ne

khuun thuka hai daad paai hai
jaane ye tere vasl ke hangam

teri furqat kahan se aai hai