kis ko khabar thi vo bhi mira yaar hoega
aur turt saath sone ko tayyar hoega

kuchh hone aur kuchh bhi na hone ke darmiyan
iqrar hoega kabhi inkar hoega

khola jo us ne raaz hamara to besh-o-kam
poshida is men bhi koi asrar hoega

gumnam jo bhi rahta hai izzat usi ki hai
mashhur hoega to bahut khvar hoega

jo kuchh samajh men aaega ruk jaega vahin
jo fahm se vara hai vo izhar hoega

bahar se jitni hoegi taamir sar-buland
andar usi hisab se mismar hoega

rahne ka haq usi ko ata hoga shahr men
ab shahr-yar ka jo taraf-dar hoega

jo chhup-chhupa ke hota raha sab se aaj tak
ab hoega to barsar-e-bazar hoega

achchha nahin hai bosa-e-chashm us ka ai 'zafar'
tu rafta-rafta aap hi bimar hoega
