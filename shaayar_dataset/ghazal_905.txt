jalae jab sho'la-e-tahayyur to zehn DhunDhe panah kis ki
ye kis ke ma'ni hue hain sabit ye suraten hain gavah kis ki

ye chashm-e-laila kahan se aai ye qalb-e-mahzun kahan se ubhra
jo ba-khabar hain unhen khabar hai nigah kis ki hai aah kis ki

jamal-e-fitrat ke laakh partav qubul-e-partav ki laakh shaklen
tariq-e-'irfan main kya bataun ye raah kis ki vo raah kis ki

ye kis ke 'ishvon ka samna hai ki lazzat-e-hosh ho gai gum
khudi se kuchh ho chala huun ghafil paá¸Œi hai mujh par nigah kis ki
