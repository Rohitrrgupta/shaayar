ghanim se bhi adavat men had nahin mangi
ki haar maan li lekin madad nahin mangi

hazar shukr ki ham ahl-e-harf-e-zinda ne
mujaviran-e-adab se sanad nahin mangi

bahut hai lamha-e-maujud ka sharaf bhi mujhe
so apne fan se baqa-e-abad nahin mangi

qubul vo jise karta vo iltija nahin ki
dua jo vo na kare mustarad nahin mangi

main apne jama-e-sad-chak se bahut khush huun
shahid jism salamat uThae jaate hain

jabhi to gor-kanon se lahad nahin mangi
main sar-barahna raha phir bhi sar-kashida raha

kabhi kulah se tauqir-e-qad nahin mangi
ata-e-dard men vo bhi nahin tha dil ka gharib

'faraz' main ne bhi bakhshish men had nahin mangi