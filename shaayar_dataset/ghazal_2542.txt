yarab koi ho ishq ka bimar na hove
mar jaae vale us ko ye azar na hove

zindan men phanse tauq paá¸Œe qaid men mar jaae
par dam-e-mohabbat men giraftar na hove

us vaste kanpun huun ki hai aah nipaT sard
ye baav kaleje ke kahin paar na hove

sad nala-e-jan-kah hain vabasta chaman se
koi baal shikasta pas-e-divar na hove

pazhmurda bahut hai gul-e-gulzar hamara
mange hai dua khalq tujhe dekh ke zalim

yarab kaso ko us se sarokar na hove
kis shakl se ahval kahun ab main ilahi

surat se miri jis men vo bezar na hove
huun dost jo kahta huun sin ai jaan ke dushman

behtar to tujhe tark hai ta-khvar na hove
khuban bure hote hain agarche hain nakoro

be-jurm kahin un ka gunahgar na hove
bandhe na phire khuun par apni to kamar ko

ye jan-e-subuk tan pe tire baar na hove
chalta hai rah-e-ishq hi us par bhi chale tu

par ek qadam chal kahin zinhar na hove
sahra-e-mohabbat hai qadam dekh ke rakh 'mir'

ye sair sar-e-kucha-o-bazar na hove