pal pal kanTa sa chubhta tha
ye milna bhi kya milna tha

ye kanTe aur tera daman
main apna dukh bhuul gaya tha

kitni baten ki thiin lekin
ek baat se ji Darta tha

tere haath ki chaae to pi thi
dil ka ranj to dil men raha tha

kisi purane vahm ne shayad
tujh ko phir bechain kiya tha

main bhi musafir tujh ko bhi jaldi
gaaḌi ka bhi vaqt hua tha

ik ujḌe se station par
tu ne mujh ko chhoḌ diya tha
