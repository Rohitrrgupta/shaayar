vo ham nahin jinhen sahna ye jabr aa jaata
tiri judai men kis tarah sabr aa jaata

fasilen toḌ na dete jo ab ke ahl-e-qafas
tu aur tarah ka elan-e-jabr aa jaata

vo fasla tha dua aur mustajabi men
ki dhuup mangne jaate to abr aa jaata

vo mujh ko chhoḌ ke jis aadmi ke paas gaya
barabari ka bhi hota to sabr aa jaata

vazir o shaah bhi khas-khanon se nikal aate
agar guman men angar-e-qabr aa jaata
