dil mat Tapak nazar se ki paaya na jaega
juun ashk phir zamin se uThaya na jaega

rukhsat hai baghban ki tanik dekh len chaman
jaate hain vaan jahan se phir aaya na jaega

aane se fauj-e-khat ke na ho dil ko mukhlisi
bandhua hai zulf ka ye chhuTaya na jaega

pahunchenge us chaman men na ham daad ko kabhu
juun gul ye chak-e-jeb silaya na jaega

tegh-e-jafa-e-yar se dil sar na pheriyo
phir munh vafa ko ham se dikhaya na jaega

avega vo chaman men na ai abr jab talak
paani gulon ke munh men chuvaya na jaega

ammame ko utaar ke paá¸Œhiyo namaz shaikh
sajde se varna sar ko uThaya na jaega

zahid gile se maston ke baaz aane ka nahin
ta mai-kade men la ke chhakaya na jaega

zalim na main kaha tha ki is khuun se darguzar
'sauda' ka qatl hai ye chhupaya na jaega

daman-o-dagh-e-tegh ko dhoya to kya hua
aalam ke dil se daagh dhulaya na jaega
