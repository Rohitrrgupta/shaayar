mashhur hain dinon ki mire be-qarariyan
jaati hain la-makan ko dil-e-shab ki zariyan

chehre pe jaise zakhm hai nakhun ka har kharash
ab didani hui hain miri dast-kariyan

sau baar ham ne gul ke gae par chaman ke beach
bhar di hain ab-e-chashm se raton ko kiyariyan

kushte ki us ke khaak bhare jism-e-zar par
khali nahin hain lutf se lohu ki dhariyan

turbat se ashiqon ke na uTha kabhu ghubar
ji se gae vale na gaiin raz-dariyan

ab kis kis apni khvahish-e-murda ko roiye
thiin ham ko is se sainkaá¸Œon ummidvariyan

paá¸Œhte phirenge galiyon men in rekhton ko log
muddat rahengi yaad ye baten hamariyan

kya jante the aise din aa jaenge shitab
rote guzartiyan hain hamen raten sariyan

gul ne hazar rang-e-sukhan sar kiya vale
dil se gaiin na baten tiri pyari pyariyan

jaoge bhuul ahd ko farhad-o-qais ke
gar pahunchen ham shikasta-dilon ki bhi bariyan

bach jaata ek raat jo kaT jaati aur 'mir'
kaTen thiin kohkan ne bahut raten bhariyan
