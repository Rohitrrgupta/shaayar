zamin se ugti hai ya asman se aati hai
ye be-irada udasi kahan se aati hai

ise nae dar-o-divar bhi na rok sake
vo ik sada jo purane makan se aati hai

badan ki boss nasim-e-libas bu-e-nafas
koi mahak ho usi khak-dan se aati hai

dilon ki barf pighalti nahin hai jis ke baghair
vo aanch ek gham-e-be-nishan se aati hai

sukhan-vari hai nazar se nazar ka naz-o-niyaz
aruuz se na zaban-o-bayan se aati hai
