kaisa chaman asiri men kis ko idhar khayal
parvaz khvab ho gai hai bal-o-par khayal

mushkil hai miT gae hue naqshon ki phir numud
jo suraten bigaá¸Œ gaiin un ka na kar khayal

mu ko abas hai taab kali yuun hi tang hai
us ka dahan hai vahm-o-guman-o-kamar khayal

rukhsar par hamare Dhalakne ko ashk ke
dekhe hai jo koi so kare hai guhar khayal

kis ko dimagh-e-sher-o-sukhan zoaf men ki 'mir'
apna rahe hai ab to hamen beshtar khayal
