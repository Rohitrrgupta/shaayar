yaar kyuun gurezan hai sidhi raah chalne se
manzilen nahin miltin raste badalne se

jo bhi rang hai tera bas vahi ghanimat hai
chehre kab nikharte hain munh pe khaak malne se

tez dhuup men aai aisi lahar sardi ki
mom ka har ik putla bach gaya pighalne se

ban gae subut akhir aap apne jurmon ka
haath jo moattar the phuul ko masalne se

kar saka hai gadla kaun raushni ke chashme ko
chand bujh nahin jaata andhiyon ke chalne se

so ke to ganva baiTha ratjagon ki raanai
ab 'qatil' kya hasil tere haath malne se
