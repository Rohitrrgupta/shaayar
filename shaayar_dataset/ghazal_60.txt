udasiyon men bhi raste nikal leta hai
ajiib dil hai girun to sambhal leta hai

ye kaisa shakhs hai kitni hi achchhi baat kaho
koi burai ka pahlu nikal leta hai

Dhale to hoti hai kuchh aur ehtiyat ki umr
ki bahte bahte ye dariya uchhal leta hai

baḌe-baḌon ki tarah-dariyan nahin chaltin
uruuj teri khabar jab zaval leta hai

jab us ke jaam men ik buund tak nahin hoti
vo meri pyaas ko phir bhi sambhal leta hai
