kal baare ham se is se mulaqat ho gai
do do bachan ke hone men ik baat ho gai

kin kin musibaton se hui subh sham-e-hijr
so zulfen hi banate use raat ho gai

gardish nigah-e-mast ki mauquf saqiya
masjid to shaikh ji ki kharabat ho gai

Dar zulm se ki us ki jaza bas shitab hai
aaya amal men yaan ki mukafat ho gai

khurshid sa pyala-e-mai be-talab diya
pir-e-mughan se raat karamat ho gai

kitna khilaf vaada hua hoga vo ki yaan
aa shaikh guftagu-e-pareshan pe to na ja

masti men ab to qibla-e-hajat ho gai
Tak shahr se nikal ke mira girya sair kar

goya ki koh-o-dasht pe barsat ho gai
didar ki gursangi apni yahin se dekh

ik hi nigah yaron ki auqat ho gai
apne to honT bhi na hile us ke ru-ba-ru

ranjish ki vajh 'mir' vo kya baat ho gai