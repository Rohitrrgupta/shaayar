tujh men paá¸Œa hua huun harakat nahin hai mujh men
halat na puchhiyo tu halat nahin hai mujh men

ab to nazar men aa ja banhon ke ghar men aa ja
ai jaan teri koi surat nahin hai mujh men

ai rang rang men aa aghosh-e-tang men aa
baten hi rang ki hain rangat nahin hai mujh men

apne men hi kisi ki ho ru-ba-rui mujh ko
huun khud se ru-ba-ru huun himmat nahin hai mujh men

ab to simaT ke aa ja aur ruuh men sama ja
vaise kisi ki pyare vusat nahin hai mujh men

shishe ke is taraf se main sab ko tak raha huun
marne ki bhi kisi ko fursat nahin hai mujh men

tum mujh ko apne ram men le jaao saath apne
apne se ai ghazalo vahshat nahin hai mujh men
