fasad niyyat men jab nahin hai to phir mujhe khatra kyon kahin hai
bahut mukallaf hain ye ishare ki is se bachiye aur is se bachiye

baras rahi ho jo chiiz ham par khayal us ka na aae kyunkar
shu'ur ho kis tarah mo'attal kahan ye mumkin ki his se bachiye

vo ik zamane se bad-guman hain khabar nahin kya asar kahan hain
samajh men aata nahin kuchh 'akbar' ki kis se ab miliye kis se bachiye
