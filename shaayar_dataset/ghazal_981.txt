shaikh ji aao musalla giro jaam karo
jins taqva ke taiin sirf mai-e-kham karo

farsh mastan karo sajjada-e-be-tah ke taiin
mai ki tazim karo shishe ka ikram karo

daman-e-pak ko aluda rakho baade se
aap ko mughbachon ke qabil-e-dushnam karo

nek-nami-o-taqavat ko dua jald kaho
nang-o-namus se ab guzro javanon ki tarah

par fishani karo aur saaqi se ibram karo
khuub agar jura -mai-nosh nahin kar sakte

khatir-jama mai-asham se ye kaam karo
uTh khaḌe ho jo jhuke gardan-e-mina-e-sharab

mutrib aa kar jo kare chang-navazi to tum
pairahan maston ki taqlid se inaam karo

khunki itni bhi to lazim nahin is mausam men
saya-e-gul men lab-e-ju pe gulabi rakho

haath men jaam ko lo aap ko badnam karo
ek to subh-e-gulsitan men bhi shaam karo

raat to saari gai sunte pareshan-goi
'mir'-ji koi ghaḌi tum bhi to aram karo
