na ganvao navak-e-nim-kash dil-e-reza-reza ganva diya
jo bache hain sang sameT lo tan-e-dagh-dagh luTa diya

mire chara-gar ko naved ho saf-e-dushmanan ko khabar karo
jo vo qarz rakhte the jaan par vo hisab aaj chuka diya

karo kaj jabin pe sar-e-kafan mire qatilon ko guman na ho
ki ghurur-e-ishq ka bankpan pas-e-marg ham ne bhula diya

udhar ek harf ki kushtani yahan laakh uzr tha guftani
jo kaha to sun ke uḌa diya jo likha to paḌh ke miTa diya

jo ruke to koh-e-giran the ham jo chale to jaan se guzar gae
rah-e-yar ham ne qadam qadam tujhe yadgar bana diya
