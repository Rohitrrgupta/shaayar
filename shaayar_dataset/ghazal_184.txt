phaile hue hain shahr men saae niDhal se
jaaen kahan nikal ke khayalon ke jaal se

mashriq se mera rasta maghrib ki samt tha
us ka safar junub ki janib shumal se

kaisa bhi talkh zikr ho kaisi bhi tursh baat
un ki samajh men aaegi gul ki misal se

chup-chap baiThe rahte hain kuchh bolte nahin
bachche bigaá¸Œ gae hain bahut dekh-bhal se

rangon ko bahte dekhiye kamre ke farsh par
kirnon ke vaar rokiye shishe ki Dhaal se

ankhon men ansuon ka kahin naam tak nahin
ab juute saaf kijiye un ke rumal se

chehra bujha bujha sa pareshan zulf zulf
allah dushmanon ko bachae vabal se

phir paniyon men nuqrai saae utar gae
phir raat jagmaga uThi chandi ke thaal se
