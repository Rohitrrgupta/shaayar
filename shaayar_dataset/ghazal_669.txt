halat ke qadmon pe qalandar nahin girta
TuuTe bhi jo taara to zamin par nahin girta

girte hain samundar men baá¸Œe shauq se dariya
lekin kisi dariya men samundar nahin girta

samjho vahan phaldar shajar koi nahin hai
vo sahn ki jis men koi patthar nahin girta

itna to hua faeda barish ki kami ka
is shahr men ab koi phisal kar nahin girta

in'am ke lalach men likhe madh kisi ki
itna to kabhi koi sukhan-var nahin girta

hairan hai kai roz se Thahra hua paani
talab men ab kyuun koi kankar nahin girta

us banda-e-khuddar pe nabiyon ka hai saaya
jo bhuuk men bhi luqma-e-tar par nahin girta

karna hai jo sar maarka-e-zist to sun le
qaaem hai 'qatil' ab ye mire sar ke sutun par

bhaunchal bhi aae to mira ghar nahin girta