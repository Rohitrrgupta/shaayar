lazim hai apne aap ki imdad kuchh karun
siine men vo khala hai ki ijad kuchh karun

har lamha apne aap men paata huun kuchh kami
har lamha apne aap men izad kuchh karun

rukar se to apni main lagta huun paedar
buniyad rah gai pa-e-buniyad kuchh karun

taari hua hai lamha-e-maujud is tarah
kuchh bhi na yaad aae agar yaad kuchh karun

mausam ka mujh se koi taqaza hai dam-ba-dam
be-silsila nahin nafas-e-bad kuchh karun
