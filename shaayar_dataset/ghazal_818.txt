na is tarah koi aaya hai aur na aata hai
magar vo hai ki musalsal diye jalata hai

kabhi safar kabhi rakht-e-safar ganvata hai
phir is ke baad koi rasta banata hai

ye log ishq men sachche nahin hain varna hijr
na ibtida na kahin intiha men aata hai

ye kaun hai jo dikhai nahin diya ab tak
aur ek umr se apni taraf bulata hai

vo kaun tha main jise raste men chhoá¸Œ aaya
ye kaun hai jo mire saath saath aata hai

vahi tasalsul-e-auqat toá¸Œ dega ki jo
dar-e-ufuq pe shab-o-roz ko milata hai

jo asman se raten utarta hai 'salim'
vahi zamin se kabhi aftab uThata hai
