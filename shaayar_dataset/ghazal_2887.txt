main bhi duniya men huun ik nala-pareshan yak ja
dil ke sau Tuká¸Œe mire par sabhi nalan yak ja

pand-goyon ne bahut siine ki tadbiren liin
aah sabit bhi na nikla ye gareban yak ja

tera kucha hai sitamgar vo kafir jagah
ki jahan maare gae kitne musalman yak ja

sar se bandha hai kafan ishq men tere yaani
jama ham ne bhi kiya hai sar-o-saman yak ja

kyunke paá¸Œte hain tire paanv nasim-e-sahari
us ke kuche men hai sad ganj-e-shahidan yak ja

tu bhi rone ko mila dil hai hamara bhi bhara
hoje ai abr bayaban men giryan yak ja

baiTh kar 'mir' jahan khuub na roya hove
aisi kuche men nahin hai tire janan yak ja
