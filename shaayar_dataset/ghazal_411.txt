gai chhanv us tegh ki sar se jab ki
jale dhuup men yaan talak ham ki tab ki

paá¸Œi khirman-e-gul pe bijli si akhir
mire khush-nigah ki nigah ik ghazab ki

koi baat nikle hai dushvar munh se
Tak ik to bhi to sun kisi jan-ba-lab ki

tu shamla jo rakhta hai khar hai vagarna
zarurat hai kya shaikh dam ik vajab ki

yakayak bhi aa sar pe vamandgan ke
bahut dekhte hain tiri raah kab ki

dimagh-o-jigar dil mukhalif hue hain
hui muttafiq ab idhar raae sab ki

tujhe kyunke DhunDun ki sote hi guzri
tiri raah men apne piye talab ki

dil arsh se guzre hai zoaf men bhi
ye zor-avari dekho zari-e-shab ki

ajab kuchh hai gar 'mir' aave mayassar
gulabi sharab aur ghazal apne Dhab ki
