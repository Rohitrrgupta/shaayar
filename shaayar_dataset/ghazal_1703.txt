khushi mili to ye aalam tha bad-havasi ka
ki dhyan hi na raha gham ki be-libasi ka

chamak uThe hain jo dil ke kalas yahan se abhi
guzar hua hai khayalon ki dev-dasi ka

guzar na ja yunhi rukh pher kar salam to le
hamen to der se daava hai ru-shanasi ka

khuda ko maan ki tujh lab ke chumne ke siva
koi ilaaj nahin aaj ki udasi ka

gire paá¸Œe hue patton men shahr DhunDta hai
ajiib taur hai is jangalon ke baasi ka
