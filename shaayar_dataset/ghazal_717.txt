nai tahzib se saaqi ne aisi garm-joshi ki
ki akhir muslimon men ruuh phunki bada-noshi ki

tumhari policy ka haal kuchh khulta nahin sahab
hamari policy to saaf hai iman-faroshi ki

chhupane ke evaz chhapva rahe hain khud vo aib apne
nasihat kya karun main qaum ko ab aib-poshi ki

pahanne ko to kapá¸Œe hi na the kya bazm men jaate
khushi ghar baiThe kar li ham ne jashn-e-taj-poshi ki

shikast-e-rang-e-mazhab ka asar dekhen nae murshid
musalmanon men kasrat ho rahi hai bada-noshi ki

reaya ko munasib hai ki baham dosti rakkhen
himaqat hakimon se hai tavaqqoa garm-joshi ki

hamare qafiye to ho gae sab khatm ai 'akbar'
laqab apna jo de den mehrbani hai ye joshi ki
