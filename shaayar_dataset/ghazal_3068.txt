tire dar se uTh kar jidhar jaun main
chalun do qadam aur Thahar jaun main

sambhale to huun khud ko tujh bin magar
jo chhu le koi to bikhar jaun main

agar tu khafa ho to parva nahin
tira gham khafa ho to mar jaun main

tabassum ne itna Dasa hai mujhe
kali muskurae to Dar jaun main

mira ghar fasadat men jal chuka
vatan jaun to kis ke ghar jaun main

'khumar' un se tark-e-taalluq baja
magar jite-ji kaise mar jaun main
