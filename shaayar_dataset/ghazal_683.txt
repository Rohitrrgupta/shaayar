tang aghosh men abad karunga tujh ko
huun bahut shaad ki nashad karunga tujh ko

fikr-e-ijad men gum huun mujhe ghafil na samajh
apne andaz par ijad karunga tujh ko

nashsha hai raah ki duuri ka ki hamrah hai tu
jaane kis shahr men abad karunga tujh ko

meri banhon men bahakne ki saza bhi sun le
ab bahut der men azad karunga tujh ko

main ki rahta huun ba-sad-naz gurezan tujh se
tu na hoga to bahut yaad karunga tujh ko
