sabhi ko gham hai samundar ke khushk hone ka
ki khel khatm hua kashtiyan Dubone ka

barahna-jism bagulon ka qatl hota raha
khayal bhi nahin aaya kisi ko rone ka

sila koi nahin parchhaiyon ki puuja ka
maaal kuchh nahin khvabon ki fasl bone ka

bichhaá¸Œ ke tujh se mujhe ye guman hota hai
ki meri ankhen hain patthar ki jism sone ka

hujum dekhta huun jab to kaanp uThta huun
agarche khauf nahin ab kisi ke khone ka

gae the log to divar-e-qahqaha ki taraf
magar ye shor musalsal hai kaisa rone ka

mire vajud pe nafrat ki gard jamti rahi
mila na vaqt use ansuon se dhone ka
