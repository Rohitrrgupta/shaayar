hans raha tha main bahut go vaqt vo rone ka tha
sakht kitna marhala tujh se juda hone ka tha

rat-jage taqsim karti phir rahi hain shahr men
shauq jin ankhon ko kal tak raat men sone ka tha

is safar men bas miri tanhai mere saath thi
har qadam kyuun khauf mujh ko bhiiá¸Œ men khone ka tha

har bun-e-mu se darindon ki sada aane lagi
kaam hi aisa badan men khvahishen bone ka tha

main ne jab se ye suna hai khud se bhi nadim huun main
zikr tujh honTon pe mere dar-ba-dar hone ka tha
