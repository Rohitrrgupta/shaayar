udaas kar ke dariche nae makanon ke
sitare Duub gae sabz asmanon ke

gai vo shab jo kabhi khatm hi na hoti thi
havaen le gaiin auraq dastanon ke

har aan barq chamakti hai dil dhaá¸Œakta hai
miri qamis pe tinke hain ashiyanon ke

tire sukut se vo raaz bhi hue ifsha
ki jin ko kaan taraste the raz-danon ke

ye baat to jaras-e-shauq ko bhi hai maalum
qadam uThen ge to bas tere na-tavanon ke
