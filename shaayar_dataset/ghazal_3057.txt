zikr hota hai jahan bhi mire afsane ka
ek darvaza sa khulta hai kutub-khane ka

ek sannaTa dabe-panv gaya ho jaise
dil se ik khauf sa guzra hai bichhaá¸Œ jaane ka

bulbula phir se chala paani men ghote khane
na samajhne ka use vaqt na samjhane ka

main ne alfaz to bijon ki tarah chhanT diye
aisa miTha tira andaz tha farmane ka

kis ko roke koi raste men kahan baat kare
na to aane ki khabar hai na pata jaane ka
