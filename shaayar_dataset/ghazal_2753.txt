kab tak tu imtihan men mujh se juda rahega
jiita huun to tujhi men ye dil laga rahega

yaan hijr aur ham men bigá¸Œi hai kab ki sohbat
zakhm-e-dil-o-namak men kab tak maza rahega

tu barson men mile hai yaan fikr ye rahe hai
ji jaega hamara ik-dam ko ya rahega

mere na hone ka to hai iztirab yuun hi
aaya hai ji labon par ab kya hai ja rahega

ghafil na rahiyo hargiz nadan dagh-e-dil se
bhaá¸Œkega jab ye shoala tab ghar jala rahega

marne pe apne mat ja salik talab men us ki
go sar ko kho rahega par us ko pa rahega

umr-e-aziz saari dil hi ke gham men guzri
bimar ashiqi ye kis din bhala rahega

didar ka to vaada mahshar men dekh kar kar
bimar gham men tere tab tak to kya rahega

kya hai jo uTh gaya hai par basta-e-vafa hai
qaid-e-hayat men hai tu 'mir' aa rahega
