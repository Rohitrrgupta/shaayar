chamak-damak pe na jaao khari nahin koi shai
sivae shakh-e-tamanna hari nahin koi shai

dil-e-gudaz o lab-e-khushk o chashm-e-tar ke baghair
ye ilm o fazl ye danish-vari nahin koi shai

to phir ye kashmakash-e-dil kahan se aai hai
jo dil-giraftagi o dilbari nahin koi shai

ajab hain vo rukh o gesu ki samne jin ke
ye subh o shaam ki jadugari nahin koi shai

shab-e-tarab tiri nilam-pari nahin koi shai
jahan-e-ishq se ham sarsari nahin guzre

ye vo jahan hai jahan sarsari nahin koi shai
tiri nazar ki gulabi hai shisha-e-dil men

ki ham ne aur to is men bhari nahin koi shai