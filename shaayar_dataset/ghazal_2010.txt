tiri umiid tira intizar jab se hai
na shab ko din se shikayat na din ko shab se hai

kisi ka dard ho karte hain tere naam raqam
gila hai jo bhi kisi se tire sabab se hai

hua hai jab se dil-e-na-subur be-qabu
kalam tujh se nazar ko baḌe adab se hai

agar sharar hai to bhaḌke jo phuul hai to khile
tarah tarah ki talab tere rang-e-lab se hai

kahan gae shab-e-furqat ke jagne vaale
sitara-e-sahari ham-kalam kab se hai
