manzar guzishta shab ke daman men bhar raha hai
dil phir kisi safar ka saman kar raha hai

ya rat-jagon men shamil kuchh khvab ho gae hain
chehra kisi ufuq ka ya phir ubhar raha hai

ya yunhi meri ankhen hairan ho gai hain
ya mere samne se phir tu guzar raha hai

dariya ke paas dekho kab se khaá¸Œa hua hai
ye kaun tishna-lab hai paani se Dar raha hai

hai koi jo batae shab ke musafiron ko
kitna safar hua hai kitna safar raha hai
