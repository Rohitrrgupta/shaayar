dil pahuncha halaki ko nipaT khinch kasala
le yaar mire sallamahu allah-taala

kuchh main nahin us dil ki pareshani ka ba'is
barham hi mire haath laga tha ye risala

ma'amur sharabon se kababon se hai sab dair
masjid men hai kya shaikh piyala na nivala

guzre hai lahu vaan sar har khaar se ab tak
jis dasht men phuTa hai mire paanv ka chhala

gar qasd udhar ka hai to Tak dekh ke aana
ye der hai zahad na ho khana-e-khala

jis ghar men tire jalve se ho chandni ka farsh
vaan chadar mahtab hai makḌi ka sa jaala

dushman na kudurat se mire samne ho jo
talvar ke laḌne ko mire kiijo havala

namus mujhe saafi tinat ki hai varna
rustam ne miri tegh ka hamla na sambhala

dekhe hai mujhe dida-e-pur-khashm se vo 'mir'
mere hi nasibon men tha ye zahr ka pyala
