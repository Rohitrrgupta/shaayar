karte hi nahin tark-e-butan taur-e-jafa ka
shayad hamin dikhlavenge didar khuda ka

hai abr ki chadar shafaqi josh se gul ke
maikhane ke haan dekhiye ye rang hava ka

bahuteri giro jins-kulalon ke paá¸Œi hai
kya zikr hai vaaiz ke musalla-o-rida ka

mar jaega baton men koi gham-zada yuun hi
har lahza na ho mumtahin arbab-e-vafa ka

tadbir thi taskin ke liye logon ki varna
maalum tha muddat se hamen nafa dava ka

haath aina-ruyon se uTha baiThen na kyunkar
bil-aks asar paate the ham apni dua ka

aankh us ki nahin aine ke samne hoti
hairat-zada huun yaar ki main sharm-o-haya ka

barson se tu yuun hai ki ghaTa jab umanD aai
tab dida-e-tar se bhi hua ek jhaá¸Œaka

aankh us se nahin uThne ki sahab nazron ki
jis khaak pe hoga asar us ki kaf-e-pa ka

talvar ke saae hi men kaaTe hai to ai 'mir'
kis dil-zada ko hue hai ye zauq fana ka
