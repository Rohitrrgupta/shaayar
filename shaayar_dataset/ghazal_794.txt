mar rahte jo gul bin to saara ye khalal jaata
nikla hi na ji varna kanTa sa nikal jaata

paida hai ki pinhan thi atish-nafsi meri
main zabt na karta to sab shahr ye jal jaata

main girya-e-khunin ko roke hi raha varna
ik dam men zamane ka yaan rang badal jaata

bin puchhe karam se vo jo bakhsh na deta to
pursish men hamari hi din hashr ka Dhal jaata

istada jahan men tha maidan-e-mohabbat men
vaan rustam agar aata to dekh ke Tal jaata

vo sair ka vaadi ke maail na hua varna
ankhon ko ghazalon ki paanv tale mal jaata

be-tab-o-tavan yuun main kaahe ko talaf hota
yaquti tire lab ki milti to sambhal jaata

us sim-badan ko thi kab tab-e-tab itni
vo chandni men shab ki hota to pighal jaata

maara gaya tab guzra bose se tire lab ke
kya 'mir' bhi laá¸Œka tha baton men bahal jaata
