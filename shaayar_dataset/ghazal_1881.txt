koi kisi se khush ho aur vo bhi barha ho ye baat to ghalat hai
rishta libas ban kar maila nahin hua ho ye baat to ghalat hai

vo chand rahguzar ka sathi jo tha safar tha moajiza nazar ka
har baar ki nazar se raushan vo moajiza ho ye baat to ghalat hai

hai baat us ki achchhi lagti hai dil ko sachchi phir bhi hai thoá¸Œi kachchi
jo us ka hadisa hai mera bhi tajraba ho ye baat to ghalat hai

dariya hai bahta paani har mauj hai ravani rukti nahin kahani
jitna likha gaya hai itna hi vaqia ho ye baat to ghalat hai

ye yug hai karobari har shai hai ishtihari raaja ho ya bhikari
shohrat hai jis ki jitni itna hi martaba ho ye baat to ghalat hai
