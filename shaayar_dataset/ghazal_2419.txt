ham teri rah-e-mohabbat men fana hote hain
sharm kar sharm ki ai jazba-e-tasir-e-vafa

tere hathon vo pashiman-e-jafa hote hain
chheḌti hai mujhe bebaki-e-khvahish kya kya

jab kabhi haath vo paband-e-hina hote hain
na asar aah men kuchh hai na dua men tasir

tiir ham jitne chalate hain khata hote hain
ahl-e-dil sunte hain ik saz-e-mohabbat ki nava

ham tiri yaad men jab naghma-sara hote hain
lazzat-e-dard na kyuun ahl-e-havas par ho haram

ki vo kam-bakht talabgar-e-dava hote hain
kishvar-e-ishq men duniya se nirala hai rivaj

kaam jo ban na paḌen yaan vo rava hote hain
hech ham samjhe do aalam ko to hairat kya hai

rutbe ushshaq ke is se bhi siva hote hain
jism hota hai juda jaan se goya 'hasrat'

asman un se chhuḌata hai juda hote hain