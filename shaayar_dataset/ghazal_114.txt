imtihan ham ne diye is dar-e-fani men bahut
ranj khinche ham ne apni la-makani men bahut

vo nahin us sa to hai khvab-e-bahar-e-javedan
asl ki khushbu uá¸Œi hai us ke saani men bahut

raat din ke aane jaane men ye sona jagna
fikr valon ko pate hain is nishani men bahut

koyalen kukin bahut divar-e-gulshan ki taraf
chand damka hauz ke shaffaf paani men bahut

us ko kya yaden thiin kya aur kis jagah par rah gaiin
tez hai dariya-e-dil apni ravani men bahut

aaj us mahfil men tujh ko bolte dekha 'munir'
to ki jo mashhur tha yuun be-zabani men bahut
