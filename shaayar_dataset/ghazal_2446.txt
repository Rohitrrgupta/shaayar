koi kisi ki taraf hai koi kisi ki taraf
kahan hai shahr men ab koi zindagi ki taraf

sabhi ki nazron men ghaeb tha jo vo hazir tha
kisi ne ruk ke nahin dekha aadmi ki taraf

tamam shahr ki shamen usi se raushan thiin
kabhi ujala bahut tha kisi gali ki taraf

kahin ki bhuuk ho har khet us ka apna hai
kahin ki pyaas ho jaegi vo nadi ki taraf

na nikle khair se allama qaul se bahar
'yagana' TuuT gae jab chale khudi ki taraf
