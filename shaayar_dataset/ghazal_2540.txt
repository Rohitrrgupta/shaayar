ye maut-o-adam kaun-o-makan aur hi kuchh hai
sun le ki mira nam-o-nishan aur hi kuchh hai

itna to yaqin hai ki vahi hain tiri ankhen
is par bhi magar vahm-o-guman aur hi kuchh hai

shoalon men vo andaz kahan soz-e-nihan ke
uThta hai jo dil se vo dhuan aur hi kuchh hai

ik kaifiyat-e-raz hai gham hai na masarrat
is bazm-e-mohabbat men saman aur hi kuchh hai

jo marhala-e-qurbat-o-duri se guzar jaae
sunte hain ki vo jazb-e-nihan aur hi kuchh hai

ya dard ke naghmon men vahi hai tiri avaz
ya parda-e-saz-e-rag-e-jan aur hi kuchh hai

ye niind ka jhonka to nahin be-khudi-e-ishq
hushyar ki vo khvab-e-giran aur hi kuchh hai

ab maut bhi hai gard-rah-e-kucha-e-janan
un manzilon men umr-e-ravan aur hi kuchh hai

achchhe hain jahan hain magar ai daman-e-janan
paate hain jo tujh men vo amaan aur hi kuchh hai

bijli ke chamakne men kahan ishq ki garmi
vo shola-e-larzan-o-tapan aur hi kuchh hai

jo zakhm khila de jo mira rang uá¸Œa de
vo fasl-e-gul o fasl-e-khizan aur hi kuchh hai

ik khvab-e-parishan se hain is daur ke asar
hushyar ki ab rang-e-jahan aur hi kuchh hai

lekin ba-hadis-e-digaran aur hi kuchh hai
shair hain 'firaq' aur bhi is daur men lekin

ye rang-e-bayan rang-e-zaban aur hi kuchh hai