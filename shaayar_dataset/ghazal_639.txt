khat likh ke koi saada na us ko malul ho
ham to huun bad-guman jo qasid-e-rasul ho

chahun to bhar ke kauli uTha luun abhi tumhen
kaise hi bhari ho mire aage to phuul ho

surma jo nuur bakhshe hai ankhon ko khalq ki
shayad ki rah-e-yar ki hi khaak dhuul ho

javen nisar hone ko ham kis bisat par
ik niim jaan rakhen hain so vo jab qubul ho

ham in dinon men lag nahin paá¸Œte hain subh-o-sham
varna du'a karen to jo chahen husul ho

dil le ke launDe dilli ke kab ka pacha gae
ab un se khaai pi hui shai kya vasul ho

nakam is liye ho ki chaho ho sab kuchh aaj
tum bhi to 'mir' sahib-o-qibla ajuul ho
