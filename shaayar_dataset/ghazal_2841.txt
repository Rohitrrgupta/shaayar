kaisa dil aur is ke kya gham ji
yunhi baten banate hain ham ji

kya bhala astin aur daman
kab se palken bhi ab nahin nam ji

us se ab koi baat kya karna
khud se bhi baat kiije kam-kam ji

dil jo dil kya tha ek mahfil tha
ab hai darham ji aur barham ji

baat be-taur ho gai shayad
zakhm bhi ab nahin hai marham ji

haar duniya se maan le shayad
dil hamare men ab nahin dam ji

hai ye hasrat ke zabh ho jaun
hai shikan us shikam ki zalim ji

kaise akhir na rang khelen ham
dil lahu ho raha hai janam ji

roz majlis hai aur matam ji
vaqt dam bhar ka khel hai is men

hai azal se abad talak ka hisab
aur bas ek pal hai paiham ji

be-shikan ho gai hain vo zulfen
us gali men nahin rahe kham ji

dasht-e-dil ka ghazal hi na raha
ab bhala kis se kijiye ram ji
