jis se ye tabiat baḌi mushkil se lagi thi
dekha to vo tasvir har ik dil se lagi thi

tanhai men rote hain ki yuun dil ko sukun ho
ye choT kisi sahab-e-mahfil se lagi thi

ai dil tire ashob ne phir hashr jagaya
bedard abhi aankh bhi mushkil se lagi thi

khilqat ka ajab haal tha us ku-e-sitam men
saae ki tarah daman-e-qatil se lagi thi

utra bhi to kab dard ka chaḌhta hua dariya
jab kashti-e-jan maut ke sahil se lagi thi
