biThai jaengi parde men bibayan kab tak
bane rahoge tum is mulk men miyan kab tak

haram-sara ki hifazat ko tegh hi na rahi
to kaam dengi ye chilman ki tiliyan kab tak

miyan se biibi hain parda hai un ko farz magar
miyan ka ilm hi uTTha to phir miyan kab tak

tabiaton ka numu hai hava-e-maghrib men
ye ghairaten ye hararat ye garmiyan kab tak

avaam bandh len dohar to third vanTar men
second-o-first ki hon band khiá¸Œkiyan kab tak

jo munh dikhai ki rasmon pe hai musir iblis
chhupengi hazrat-e-havva ki beTiyan kab tak

magar vo kab tak aur un ki rubaiyan kab tak