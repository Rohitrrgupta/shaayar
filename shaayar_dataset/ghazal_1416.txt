zindagi be-saeban be-ghar kahin aisi na thi
asman aisa nahin tha aur zamin aisi na thi

ham bichhaá¸Œne se hue gumrah varna is se qabl
mera daman tar na tha teri jabin aisi na thi

ab jo badla hai to apni ruuh tak hairan huun
teri janib se main shayad be-yaqin aisi na thi

bad-gumani jab na thi tu bhi nahin tha mo'tariz
main bhi teri shakhsiyat par nukta-chin aisi na thi

kya mire dil aur kya ankhon ka hissa hai magar
chadar-e-shab is se pahle shabnamin aisi na thi

kya hava aai ki itne phuul dil men khil gae
pichhle mausam men ye shakh-e-yasmin aisi na thi
