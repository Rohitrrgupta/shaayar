qamat ko tere sarv sanobar nahin kaha
jaisa bhi tu tha us se to baá¸Œh kar nahin kaha

us se mile to zom-e-takallum ke bavajud
jo soch kar gae vahi aksar nahin kaha

itni muravvaten to kahan dushmanon men thiin
yaron ne jo kaha mire munh par nahin kaha

mujh sa gunahgar sar-e-dar kah gaya
vaaiz ne jo sukhan sar-e-mimbar nahin kaha

barham bas is khata pe amiran-e-shahr hain
in jauhaá¸Œon ko main ne samundar nahin kaha

ye log meri fard-e-amal dekhte hain kyuun
main ne 'faraz' khud ko payambar nahin kaha
