bhagne ka koi rasta nahin rahne dete
koi dar koi daricha nahin rahne dete

asman par se miTa dete hain taron ka suragh
ret par naqsh-e-kaf-e-pa nahin rahne dete

koi tasvir mukammal nahin hone paati
dhuup dete hain to saaya nahin rahne dete

pahle bhar dete hain saman-e-do-alam dil men
phir kisi shai ki tamanna nahin rahne dete

shahr-e-koran men bhi aina farosh aate hain
be-tajalli koi qarya nahin rahne dete

raakh rah jaati hai shoala nahin rahne dete