kisi se koi khafa bhi nahin raha ab to
gila karo ki gila bhi nahin raha ab to

vo kahishen hain ki aish-e-junun to kya yaani
ghurur-e-zehn-e-rasa bhi nahin raha ab to

shikast-e-zat ka iqrar aur kya hoga
ki iddaa-e-vafa bhi nahin raha ab to

chune hue hain labon par tire hazar javab
shikayaton ka maza bhi nahin raha ab to

huun mubtala-e-yaqin meri mushkilen mat puchh
guman-e-uqda-kusha bhi nahin raha ab to

mire vajud ka ab kya saval hai yaani
main apne haq men bura bhi nahin raha ab to

ki sehr-e-naz-o-zada bhi nahin raha ab to
yaqin kar jo tiri aarzu men tha pahle

vo lutf tere siva bhi nahin raha ab to
vo sukh vahan ki khuda ki hain bakhshishen kya kya

yahan ye dukh ki khuda bhi nahin raha ab to