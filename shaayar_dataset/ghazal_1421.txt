vahi gesuon ki uá¸Œaan hai vahi arizon ka nikhar hai
ye kisi ki shan-e-varud hai ki miri nazar ka vaqar hai

tiri khud-pasand navazishen mira ji lubha ke guzar gaiin
magar uf ye dida-e-mutmain jo gada-e-rah-guzar hai

abhi konpalon men vo ras kahan jo gulon ka ruup badal sake
abhi gul-farosh ke haath se hamen ehtiyaj-e-bahar hai

miri sadgi ke khulus ne tujhe bakhsh di vo barahnagi
jo nafas nafas ki hai tishnagi jo nazar nazar ki pukar hai

yahi dil-fareb tajalliyan mujhe do-jahan se aziiz huun
magar ai jamal-e-sahar-numa mira ghar jo tira-o-tar hai

gham-e-zat se miri zindagi gham-e-kaenat men Dhal gai
kisi bazm-e-naz men kho ke bhi mujhe kaenat se pyaar hai
