qayamat hain ye chaspan jaame vaale
gulon ne jin ki khatir khirqe Daale

vo kaala chor hai khal-e-rukh-e-yar
ki sau ankhon men dil ho to chura le

nahin uThta dil-e-mahzun ka matam
khuda hi is musibat se nikale

kahan tak duur baiThe baiThe kahiye
kabhu to paas ham ko bhi bula le

dila baazi na kar un gesuon se
nahin asan khilane saanp kaale

tapish ne dil jigar ki maar Daala
baghal men dushman apne ham ne paale

na mahke bu-e-gul ai kaash yak-chand
abhi zakhm-e-jigar saare hain aale

kise qaid-e-qafas men yaad gul ki
paá¸Œe hain ab to jiine hi ke laale

sataya 'mir' gham-kash ko kinhon ne
ki phir ab arsh tak jaate hain naale
