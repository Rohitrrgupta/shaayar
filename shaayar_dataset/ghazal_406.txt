dil ke tiin atish-e-hijran se bachaya na gaya
ghar jala samne par ham se bujhaya na gaya

dil men rah-e-dil men ki meamar-e-qaza se ab tak
aisa matbu-e-makan koi banaya na gaya

kabhu ashiq ka tire jabhe se nakhun ka kharash
khat-e-taqdir ke manind miTaya na gaya

kya tunuk-hausla the dida-o-dil apne aah
ek dam raz-e-mohabbat ka chhupaya na gaya

dil jo didar ka qatil ke bahut bhuka tha
us sitam-kushta se ik zakhm bhi khaya na gaya

main to tha said-e-zabun said-gah-e-ishq ke beach
aap ko khaak men bhi khuub milaya na gaya

shahr-e-dil-e-ah ajab jaae thi par us ke gae
aisa ujá¸Œa ki kisi tarah basaya na gaya

aaj rukti nahin khame ki zaban rakhiye muaaf
harf ka tuul bhi jo mujh se ghaTaya na gaya
