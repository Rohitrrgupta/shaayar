tiri nigah faromaya haath hai kotah
tira gunah ki nakhil-e-buland ka hai gunah

gala to ghonT diya ahl-e-madrasa ne tira
kahan se aae sada la ilaah il-lallah

khudi men gum hai khudai talash kar ghafil
yahi hai tere liye ab salah-e-kar ki raah

hadis-e-dil kisi darvesh-e-be-galim se puchh
khuda kare tujhe tere maqam se agah

barahna sar hai to azm-e-buland paida kar
yahan faqat sar-e-shahin ke vaste hai kulah

na hai sitare ki gardish na bazi-e-aflak
khudi ki maut hai tera zaval-e-nemat-o-jah

uTha main madrasa o khanqah se ghamnak
na zindagi na mohabbat na maarifat na nigah
