ik zakhm bhi yaran-e-bismil nahin aane ka
maqtal men paá¸Œe rahiye qatil nahin aane ka

ab kuuch karo yaaro sahra se ki sunte hain
sahra men ab ainda mahmil nahin aane ka

vaaiz ko kharabe men ik davat-e-haq di thi
main jaan raha tha vo jahil nahin aane ka

buniyad-e-jahan pahle jo thi vahi ab bhi hai
yuun hashr to yaran-e-yak-dil nahin aane ka

but hai ki khuda hai vo maana hai na manunga
us shokh se jab tak main khud mil nahin aane ka

gar dil ki ye mahfil hai kharcha bhi ho phir dil ka
bahar se to saman-e-mahfil nahin aane ka

vo naaf pyale se sarmast kare varna
ho ke main kabhi us ka qaail nahin aane ka
