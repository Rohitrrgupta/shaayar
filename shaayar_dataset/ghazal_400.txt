baja irshad farmaya gaya hai
ki mujh ko yaad farmaya gaya hai

inayat ki hain na-mumkin umiden
karam ijad farmaya gaya hai

hain ab ham aur zad hai hadson ki
hamen azad farmaya gaya hai

zara us ki pur-ahvali to dekhen
jise barbad farmaya gaya hai

nasim-e-sabzgi the ham so ham ko
mujhe farhad farmaya gaya hai

sanad bakhshi hai ishq-e-be-gharaz ki
bahut hi shaad farmaya gaya hai

ada ki daad farmaya gaya hai
kahan ham aur kahan husn-e-sar-e-bam

hamen buniyad farmaya gaya hai