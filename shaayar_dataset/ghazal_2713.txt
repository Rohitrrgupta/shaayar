mehrbani hai ayadat ko jo aate hain magar
kis tarah un se hamara haal dekha jaega

daftar-e-duniya ulaT jaega batil yak-qalam
zarra zarra sab ka asli haal dekha jaega

official aamal-nama ki na hogi kuchh sanad
hashr men to nama-e-aamal dekha jaega

bach rahe taun se to ahl-e-ghaflat bol uThe
ab to mohlat hai phir agle saal dekha jaega

tah karo sahab nasb-nami vo vaqt aaya hai ab
be-asar hogi sharafat maal dekha jaega

rakh qadam sabit na chhoá¸Œ 'akbar' sirat-e-mustaqim
khair chal jaane de un ki chaal dekha jaega
