ye aksar talkh-kami si rahi kya
mohabbat zak uTha kar aai thi kya

na kasdam hain na afi hain na azhdar
milenge shahr men insan hi kya

main ab har shakhs se ukta chuka huun
faqat kuchh dost hain aur dost bhi kya

ye rabt-e-be-shikayat aur ye main
jo shai siine men thi vo bujh gai kya

mohabbat men hamen pas-e-ana tha
badan ki ishtiha sadiq na thi kya

nahin hai ab mujhe tum par bharosa
tumhen mujh se mohabbat ho gai kya

to phir vo be-vafai jhuuT thi kya
qayamat aa rahi thi aa gai kya
