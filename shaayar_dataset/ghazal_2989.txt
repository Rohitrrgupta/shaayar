kuchh to ehsas-e-ziyan tha pahle
dil ka ye haal kahan tha pahle

ab to jhonke se laraz uThta huun
ab to manzil bhi hai khud garm-e-safar

har qadam sang-e-nishan tha pahle
safar-e-shauq ke farsang na puchh

vaqt be-qaid makan tha pahle
ye alag baat ki gham raas hai ab

us men andesha-e-jan tha pahle
yuun na ghabrae hue phirte the

dil ajab kunj-e-aman tha pahle
ab bhi tu paas nahin hai lekin

is qadar duur kahan tha pahle
Dere Daale hain bagulon ne jahan

us taraf chashma ravan tha pahle
ab vo dariya na vo basti na vo log

kya khabar kaun kahan tha pahle
har kharaba ye sada deta hai

main bhi abad makan tha pahle
uá¸Œ gae shakh se ye kah ke tuyur

sarv ik shokh javan tha pahle
kya se kya ho gai duniya pyare

tu vahin par hai jahan tha pahle
ham ne abad kiya mulk-e-sukhan

kaisa sunsan saman tha pahle
ham ne bakhshi hai khamoshi ko zaban

ham ne ijad kiya tesha-e-ashk
shoala patthar men nihan tha pahle
