zindagi tujh pe ab ilzam koi kya rakkhe
apna ehsas hi aisa hai jo tanha rakkhe

kin shikaston ke shab-o-roz se guzra hoga
vo musavvir jo har ik naqsh adhura rakkhe

khushk miTTi hi ne jab paanv jamane na diye
bahte dariya se phir ummid koi kya rakkhe

aa gham-e-dost usi moá¸Œ pe ho jaun juda
jo mujhe mera hi rahne de na tera rakkhe

arzuon ke bahut khvab to dekho ho 'vasim'
jaane kis haal men be-dard zamana rakkhe
