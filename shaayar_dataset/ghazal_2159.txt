shauq hai to hai us ka ghar nazdik
aah karne men dam ko sadhe rah

kahte hain dil se hai jigar nazdik
duur valon ko bhi na pahunche ham

yahi na tum se hain magar nazdik
tujh se sab kuchh hai chashm-e-tar nazdik

harf duuri hai garche insha lek
diijo khat ja ke nama-bar nazdik

duur ab baiThte hain majlis men
ham jo tum se the beshtar nazdik

khabar aati hai so bhi duur se yaan
ji se jaane ka hai safar nazdik

daur phirne ka ham se vaqt gaya
puchh kuchh haal baiTh kar nazdik

mar bhi rah 'mir' shab bahut roya
hai miri jaan ab sahar nazdik
