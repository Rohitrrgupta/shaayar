aag ashk-e-garm ko lage ji kya hi jal gaya
aansu chu us ne ponchhe shab aur haath phal gaya

phoḌa tha dil na tha ye mue par khalal gaya
jab Thes saans ki lagi dam hi nikal gaya

vaan shaghl-e-surma hai abhi yaan sail Dhal gaya
ki mujh ko haath malne ki taalim varna kyuun

ghairon ko aage bazm men vo itr mal gaya
us kuche ki hava thi ki meri hi aah thi

koi to dil ki aag pe pankha sa jhal gaya
jon khuftagan-e-khak hai apni fatadgi

aaya jo zalzala kabhi karvaT badal gaya
us naqsh-e-pa ke sajde ne kya kya kiya zalil

main kucha-e-raqib men bhi sar ke bal gaya
kuchh ji gira paḌe tha par ab tu ne naaz se

mujh ko gira diya to mira ji sanbhal gaya
mil jaae gar ye khaak men us ne vahan ki khaak

gul ki thi kyuun ki paanv vo nazuk phisal gaya
but-khane se na kaabe ko taklif de mujhe

'momin' bas ab muaaf ki yaan ji bahal gaya