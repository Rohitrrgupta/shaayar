naqd-e-dil maujud hai phir kyuun na sauda lijiye
dil to pahle le chuke ab jaan ke khvahan hain aap

is men bhi mujh ko nahin inkar achchha lijiye
paanv paḌ kar kahti hai zanjir-e-zindan men raho

vahshat-e-dil ka hai iima rah-e-sahra lijiye
ghair ko to kar ke zid karte hain khane men sharik

mujh se kahte hain agar kuchh bhuuk ho kha lijiye
khush-numa chizen hain bazar-e-jahan men be-shumar

ek naqd-e-dil se ya-rab mol kya kya lijiye
kushta akhir atish-e-furqat se hona hai mujhe

aur chande surat-e-simab taḌpa lijiye
fasl-e-gul ke aate hi 'akbar' hue behosh aap

kholiye ankhon ko sahab jam-e-sahba lijiye