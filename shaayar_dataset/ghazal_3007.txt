har uqda-e-taqdir jahan khol rahi hai
haan dhyan se sunna ye sadi bol rahi hai

angá¸Œaiyan leti hai tamanna tiri dil men
shishe men pari naaz ke par taul rahi hai

rah rah ke khanak jaati hai saaqi ye shab-e-mah
ik jaam pila khunki-e-shab bol rahi hai

dil tang hai shab ko kafan-e-nur pinha ke
vo subh jo ghunchon ki girah khol rahi hai

shabnam ki damak hai ki shab-e-mah ki devi
moti sar-e-gulzar-e-jahan rol rahi hai

rakhti hai mashiyyat had-e-parvaz jahan bhi
insan ki himmat vahin par tol rahi hai

pahlu men shab-e-tar ke hai kaun si duniya
jis ke liye aghosh sahar khol rahi hai

har aan vo rag rag men chaTakti hui kaliyan
us shokh ki ik ek ada bol rahi hai
