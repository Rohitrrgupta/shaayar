bahar guzar di kabhi andar bhi aenge
ham se ye puchhna kabhi ham ghar bhi aenge

khud ahani nahin ho to poshish ho ahani
yuun shisha hi rahoge to patthar bhi aenge

ye dasht-e-be-taraf hai gumanon ka mauj-khez
is men sarab kya ki samundar bhi aenge

ashuftagi ki fasl ka aghaz hai abhi
ashuftagan palaT ke abhi ghar bhi aenge

dekhen to chal ke yaar tilismat-e-samt-e-dil
marna bhi paá¸Œ gaya to chalo mar bhi aenge

ye shakhs aaj kuchh nahin par kal ye dekhiyo
us ki taraf qadam hi nahin sar bhi aenge
