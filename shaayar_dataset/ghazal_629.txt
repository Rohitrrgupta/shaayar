dard hai ki naghma hai faisla kiya jaae
yaani dil ki dhaá¸Œkan par ghaur kar liya jaae

aap kitne saada hain chahte hain bas itna
zulm ke andhere ko raat kah diya jaae

aaj sab hain be-qimat girya bhi tabassum bhi
dil men hans liya jaae dil men ro liya jaae

be-hisi ki duniya se do saval mere bhi
kab talak jiya jaae aur kyon jiya jaae

ab to faqr-o-faqa ki aabru isi se hai
taar taar daman ko kyon bhala siya jaae
