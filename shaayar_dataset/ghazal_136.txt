jiine men ye ghaflat fitrat ne kyon tab'-e-bashar men dakhil ki
marne ki musibat janon par kyon qudrat-e-haq ne nazil ki

kyon tul-e-amal men uljhaya insan ne apne daman ko
kyon zulf-e-havas ke phande men phansti hai tabi'at ghafil ki

kyon hijr ke sadme hote hain kyon murdon pe zinde rote hain
kyon jang men janen jaati hain kyon baá¸Œhti hai himmat qatil ki

mantiq ka to da'va ek taraf taqat ki ye shokhi ek taraf
kya farq hai khair-o-shar men yahan kya janch hai haqq-o-batil ki
