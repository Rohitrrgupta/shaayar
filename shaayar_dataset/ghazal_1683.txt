jism shoala hai jabhi jama-e-sada pahna
mere suraj ne bhi badal ka labada pahna

silvaTen hain mire chehre pe to hairat kyuun hai
zindagi ne mujhe kuchh tum se ziyada pahna

khvahishen yuun hi barahna hon to jal-bujhti hain
apni chahat ko kabhi koi irada pahna

yaar khush hain ki unhen jama-e-ehram mila
log hanste hain ki qamat se ziyada pahna

yar-e-paiman-shikan aae agar ab ke to use
koi zanjir-e-vafa ai shab-e-vaada pahna

ghairat-e-ishq to maane thi magar main ne 'faraz'
dost ka tauq sar-e-mahfil-e-ada pahna
