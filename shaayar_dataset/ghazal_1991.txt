hasti-e-haq ke ma'ani jo mira dil samjha
apni hasti ko ik andesha-e-batil samjha

vo shanavar huun jo har mauj ko sahil samjha
vo musafir huun jo har gaam ko manzil samjha

kafiri sehr na thi 'ishq-e-butan khel na tha
ba-khuda main to isi se use mushkil samjha

utra dariya men pa-e-ghusl jo vo ghairat-e-gul
shor-e-amvaj ko main shor-e-anadil samjha

kufr-o-islam ki tafriq nahin fitrat men
ye vo nuqta hai jise main bhi ba-mushkil samjha

shaikh ne chashm-e-hiqarat se jo dekha mujh ko
ba-khuda main use allah se ghafil samjha

na kiya yaar ne 'akbar' ke junun ko taslim
mil gai aankh to kuchh soch ke â€˜aqil samjha
