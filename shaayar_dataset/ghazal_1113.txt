har-dam taraf hai vaise mizaj karakht ka
TukḌa mira jigar hai kaho sang sakht ka

sabzan in ru ki jahan jalva-gah thi
ab dekhiye to vaan nahin saaya darakht ka

jon barg-ha-e-lala pareshan ho gaya
mazkur kya hai ab jigar lakht lakht ka

dilli men aaj bhiik bhi milti nahin unhen
tha kal talak dimagh jinhen taj-o-takht ka

khak-e-siyah se men jo barabar hua huun 'mir'
saaya paḌa hai mujh pe kaso tira-bakht ka
