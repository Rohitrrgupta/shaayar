vo ahd-e-gham ki kahish-ha-e-be-hasil ko kya samjhe
jo un ki mukhtasar rudad bhi sabr-azma samjhe

yahan vabastagi vaan barhami kya janiye kyuun hai
na ham apni nazar samjhe na ham un ki ada samjhe

fareb-e-arzu ki sahl-angari nahin jaati
ham apne dil ki dhaá¸Œkan ko tiri avaz-e-pa samjhe

tumhari har nazar se munsalik hai rishta-e-hasti
magar ye duur ki baten koi nadan kya samjhe

na puchho ahd-e-ulfat ki bas ik khvab-e-pareshan tha
na dil ko raah par laae na dil ka muddaa samjhe
