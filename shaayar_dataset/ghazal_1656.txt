mere havas-e-ishq men kya kam hain muntashir
majnun ka naam ho gaya qismat ki baat hai

dil jis ke haath men ho na ho us pe dastaras
be-shak ye ahl-e-dil pe musibat ki baat hai

parvana rengta rahe aur shama jal bujhe
is se ziyada kaun si zillat ki baat hai

mutlaq nahin muhal ajab maut dahr men
mujh ko to ye hayat hi hairat ki baat hai

tirchhi nazar se aap mujhe dekhte hain kyuun
dil ko ye chheá¸Œna hi shararat ki baat hai

raazi to ho gae hain vo tasir-e-ishq se
mauqa nikalna so ye hikmat ki baat hai
