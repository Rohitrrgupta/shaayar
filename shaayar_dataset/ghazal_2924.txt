kuchh na kuchh ishq ki tasir ka iqrar to hai
us ka ilzam-e-taghaful pe kuchh inkar to hai

har fareb-e-gham-e-duniya se khabar-dar to hai
tera divana kisi kaam men hushyar to hai

dekh lete hain sabhi kuchh tire mushtaq-e-jamal
khair didar na ho hasrat-e-didar to hai

maarke sar hon usi barq-e-nazar se ai husn
ye chamakti hui chalti hui talvar to hai

sar paTakne ko paTakta hai magar ruk ruk kar
tere vahshi ko khayal-e-dar-o-divar to hai

ishq ka shikva-e-beja bhi na be-kar gaya
na sahi jaur magar jaur ka iqrar to hai

tujh se himmat to paá¸Œi ishq ko kuchh kahne ki
khair shikva na sahi shukr ka izhar to hai

is men bhi rabta-e-khas ki milti hai jhalak
khair iqrar-e-mohabbat na ho inkar to hai

kyuun jhapak jaati hai rah rah ke tiri barq-e-nigah
ye jhijak kis liye ik kushta-e-didar to hai

kai unvan hain mamnun-e-karam karne ke
ishq men kuchh na sahi zindagi be-kar to hai

jalva-e-husn to hai ishq-e-siyahkar to hai
chaunk uThte hain 'firaq' aate hi us shokh ka naam

kuchh sarasimgi-e-ishq ka iqrar to hai