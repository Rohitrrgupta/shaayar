mahr ki tujh se tavaqqoa thi sitamgar nikla
mom samjhe the tire dil ko so patthar nikla

daagh huun rashk-e-mohabbat se ki itna betab
kis ki taskin ke liye ghar se tu bahar nikla

jiite ji aah tire kuche se koi na phira
jo sitam-dida raha ja ke so mar kar nikla

dil ki abadi ki is had hai kharabi ki na puchh
jaana jaata hai ki us raah se lashkar nikla

ek se ek adad aankh se bah kar nikla
kunj-kavi jo ki siine ki gham-e-hijran ne

is dafine men se aqsam-e-javahar nikla
ham ne jaana tha likhega tu koi harf ai 'mir'

par tira naama to ik shauq ka daftar nikla