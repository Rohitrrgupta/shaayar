ulfat ki nai manzil ko chala tu banhen Daal ke banhon men
dil toḌne vaale dekh ke chal ham bhi to paḌe hain rahon men

kya kya na jafaen dil pe sahin par tum se koi shikva na kiya
is jurm ko bhi shamil kar lo mere maasum gunahon men

jab chandni raton men tum ne khud ham se kiya iqrar-e-vafa
phir aaj hain ham kyon begane teri be-rahm nigahon men

ham bhi hain vahi tum bhi ho vahi ye apni apni qismat hai
tum khel rahe ho khushiyon se ham Duub gae hain aahon men
