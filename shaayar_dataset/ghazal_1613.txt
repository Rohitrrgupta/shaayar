jalva-e-saqi-o-mai jaan liye lete hain
shaikh ji zabt karen ham to piye lete hain

dil men yaad un ki jo aate hue sharmati hai
dard uThta hai ki ham aaá¸Œ kiye lete hain

daur-e-tahzib men pariyon ka hua duur naqab
ham bhi ab chak-e-gareban ko siye lete hain

khud-kushi man' khushi gum ye qayamat hai magar
jiina hi kitna hai ab khair jiye lete hain

muddat-e-vasl ko parvane se puchhen ushshaq
vo maza kya hai jo be-jan-diye lete hain
