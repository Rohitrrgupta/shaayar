achchha hai isi surat-e-halat men rahna
din shahr men aur raat mazafat men rahna

har raat sitaron ko zamin par liye phirna
har subh kahin hamd-o-munajat men rahna

is bhiiá¸Œ men gard-e-dar-o-divar hai itni
mumkin hi nahin haath kisi haat men rahna

us shakhs ki chahat bhi ajab hai ki hamesha
khatir men na laana to mudarat men rahna

ye shahr samundar ke kinare pa hai abad
is shahr men rahna bhi to auqat men rahna

ham ahl-e-tariqat ki yahi rasm rahi hai
zindan men ya halqa-e-sadat men rahna

dikhna to 'salim' apne ravayye hi pe dikhna
khush rahna to apni hi kisi baat men rahna
