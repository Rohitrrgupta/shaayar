fikr hai maah ke jo shahr-badar karne ki
hai saza tujh pe ye gustakh nazar karne ki

kah hadis aane ki us ke jo kiya shadi marg
nama-bar kya chali thi ham ko khabar karne ki

kya jali jaati hai khubi hi men apni ai shama
kah patange ke bhi kuchh sham-o-sahar karne ki

ab ke barsat hi ke zimme tha aalam ka vabal
main to khaai thi qasam chashm ke tar karne ki

phuul kuchh lete na nikle the dil-e-sad-para
tarz sikhi hai mire Tuká¸Œe jigar karne ki

un dinon nikle hai aghushta ba-khun raton ko
dhun hai naale ko kaso dil men asar karne ki

ishq men tere guzarti nahin bin sar paTke
surat ik ye rahi hai umr basar karne ki

karvani hai jahan umr aziiz apni 'mir'
rah hai darpesh sada us ko safar karne ki
