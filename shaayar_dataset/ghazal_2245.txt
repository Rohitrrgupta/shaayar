shabon ki zulf ki ru-e-sahar ki khair manao
nigar-e-shams urus-e-qamar ki khair manao

dayar-e-husn sar-e-rahguzar ki khair manao
abhi to auron ke divar-o-dar pe yurish thi

ab apne saya-e-divar-o-dar ki khair manao
chali hai atish-o-ahan ke dil se bad-e-sumum

chaman ke jalva-e-gul-ha-e-tar ki khair manao
guzar na jaae kahin bahr-o-bar se khuun ki dhaar

ye nafa-khoron ki danish-farosh duniya hai
mata-e-ilm ki jins-e-hunar ki khair manao

mire liye hai miri muflisi-o-napaki
tum apni paki-e-qalb-o-nazar ki khair manao
