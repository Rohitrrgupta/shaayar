ishq-e-la-mahdud jab tak rahnuma hota nahin
zindagi se zindagi ka haq ada hota nahin

be-karan hota nahin be-intiha hota nahin
qatra jab tak baḌh ke qulzum-ashna hota nahin

us se baḌh kar dost koi dusra hota nahin
sab juda ho jaaen lekin gham juda hota nahin

zindagi ik hadsa hai aur kaisa hadsa
maut se bhi khatm jis ka silsila hota nahin

kaun ye naseh ko samjhae ba-tarz-e-dil-nashin
ishq sadiq ho to gham bhi be-maza hota nahin

dard se mamur hoti ja rahi hai kaenat
ik dil-e-insan magar dard-ashna hota nahin

mere arz-e-gham pe vo kahna kisi ka haae haae
us maqam-e-qarb tak ab ishq pahuncha hi jahan

dida-o-dil ka bhi aksar vasta hota nahin
har qadam ke saath manzil lekin is ka kya ilaaj

ishq hi kam-bakht manzil-ashna hota nahin
allah allah ye kamal aur irtibat-e-husn-o-ishq

fasle hon laakh dil se dil juda hota nahin
kya qayamat hai ki is daur-e-taraqqi men 'jigar'

aadmi se aadmi ka haq ada hota nahin