jis taraf nazar kiije vahshaton ka saman hai
zindagi hi kya ab to khvab tak pareshan hai

ik hava-e-betabi ham ko le uá¸Œi varna
bal-o-par ke parde men himmat-e-gurezan hai

ai hava-e-gham tu ne sab diye bujha Daale
phir bhi khalvat-e-jan men duur tak charaghan hai

dar-o-gir-e-vahshat men ab panah kya DhunDen
ye zamin daman hai asman gareban hai

main huun jab talak baaqi ye mukalima hoga
ai haqiqat-e-hasti mera naam insan hai
