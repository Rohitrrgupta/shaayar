is shahr ke yahin kahin hone ka rang hai
is khaak men kahin kahin sone ka rang hai

pain chaman hai khud-rav darakhton ka jhunD sa
mehrab-e-dar pe us ke na hone ka rang hai

tufan-e-abr-o-bad nihan sahilon pe hai
dariya ki khamushi men Dubone ka rang hai

is ahd se vafa ka sila marg-e-raegan
us ki faza men har ghaá¸Œi khone ka rang hai

hai sar-zamin-e-shor ki ik chadar-e-safa
kaisa ajiib murda bichhaune ka rang hai

surkhi hai jo gulab si ankhon men ai 'munir'
khar-e-bahar dil men chubhone ka rang hai
