falak karne ke qabil asman hai
ki ye pirana-sar jahil javan hai

gae un qafilon se bhi uThi gard
hamari khaak kya janen kahan hai

bahut na-mehrban rahta hai yaani
hamare haal par kuchh mehrban hai

hamen jis jaae kal ghash aa gaya tha
vahin shayad ki us ka astan hai

mizha har ik hai us ki tez navak
khamida bhaun jo hai zorin kaman hai

use jab tak hai tir-andazi ka shauq
zabuni par miri khatir nishan hai

chali jaati hai dhaá¸Œkon hi men jaan bhi
yahin se kahte hain jaan ko ravan hai

usi ka dam bhara karte rahenge
badan men apne jab tak nim-jan hai

paá¸Œa hai phuul ghar men kaahe ko 'mir'
jhamak hai gul ki barq-e-ashiyan hai
