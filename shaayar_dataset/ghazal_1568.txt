mar bhi jaun to kahan log bhula hi denge
lafz mere mire hone ki gavahi denge

log tharra gae jis vaqt munadi aai
aaj paigham naya zill-e-ilahi denge

jhonke kuchh aaise thapakte hain gulon ke rukhsar
jaise is baar to pat-jhaá¸Œ se bacha hi denge

ham vo shab-zad ki suraj ki inayat men bhi
apne bachchon ko faqat kor-nigahi denge

astin sanpon ki pahnenge gale men maala
ahl-e-kufa ko nai shahr-panahi denge

shahr ki chabiyan aada ke havale kar ke
tohfatan phir unhen maqtul sipahi denge
