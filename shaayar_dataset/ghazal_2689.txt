kai baar is ka daman bhar diya husn-e-do-alam se
magar dil hai ki is ki khana-virani nahin jaati

kai baar is ki khatir zarre zarre ka jigar chera
magar ye chashm-e-hairan jis ki hairani nahin jaati

nahin jaati mata-e-lal-o-gauhar ki giran-yabi
mata-e-ghairat-o-iman ki arzani nahin jaati

miri chashm-e-tan-asan ko basirat mil gai jab se
bahut jaani hui surat bhi pahchani nahin jaati

sar-e-khusrau se naz-e-kaj-kulahi chhin bhi jaata hai
kulah-e-khusravi se bu-e-sultani nahin jaati

ba-juz divangi vaan aur chara hi kaho kya hai
jahan aql o khirad ki ek bhi maani nahin jaati
