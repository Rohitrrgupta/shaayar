ejaaz hai ye teri pareshan-nazari ka
ilzam na dhar ishq pe shorida-sari ka

is vaqt mire kalba-e-gham men tira aana
bhaTka hua jhonka hai nasim-e-sahari ka

tujh se tire kuche ka pata puchh raha huun
is vaqt ye aalam hai miri be-khabari ka

ye farsh tire raqs se jo guunj raha hai
hai arsh-e-moalla miri ali-nazari ka

kohre men taá¸Œapte hue ai subh ke taare
ehsan hai shair pe tiri charagari ka
