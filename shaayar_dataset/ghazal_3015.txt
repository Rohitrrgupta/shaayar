khanjar ki tarah bu-e-saman tez bahut hai
mausam ki hava ab ke junun-khez bahut hai

raas aae to hai chhanv bahut barg o shajar ki
haath aae to har shakh samar-rez bahut hai

logo miri gul-kari-e-vahshat ka sila kya
divane ko ik harf-e-dil-avez bahut hai

munim ki tarah pir-e-haram piite hain vo jaam
rindon ko bhi jis jaam se parhez bahut hai

avaz-e-jaras pichhle pahar tez bahut hai
'majruh' sune kaun tiri talkh-navai
