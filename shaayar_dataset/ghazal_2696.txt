zindagi ke daman men rang-o-nur-o-nikhat kya
khvab hi to dekha hai khvab ki haqiqat kya

dil bhi qufl-e-abjad hai ek naam puchhe hai
jaan le to khul jaae akhir is men hairat kya

aap ke ravayya par khush-gumaniyan kaisi
koi maslahat hogi varna ye inayat kya

chob-e-khushk sahra huun aur aarzu gul ki
sadgi se baá¸Œh kar bhi hai koi himaqat kya

paas ka andhera bhi aas ka ujala bhi
log isi ko kahte hain jhuTpuTe ki saaat kya
