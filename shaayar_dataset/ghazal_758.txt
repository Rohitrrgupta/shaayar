zakhmon ko rafu kar len dil shaad karen phir se
khvabon ki koi duniya abad karen phir se

muddat hui jiine ka ehsas nahin hota
dil un se taqaza kar bedad karen phir se

mujrim ke kaTahre men phir ham ko khaá¸Œa kar do
ho rasm-e-kohan taaza fariyad karen phir se

ai ahl-e-junun dekho zanjir hue saae
ham kaise unhen socho azad karen phir se

ab ji ke bahalne ki hai ek yahi surat
biiti hui kuchh baten ham yaad karen phir se
