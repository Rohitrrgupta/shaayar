falak ne gar kiya rukhsat mujhe sair-e-bayaban ko
nikala sar se mere jaae mu khar-e-mughilan ko

vo zalim bhi to samjhe kah rakha hai ham ne yaran ko
ki goristan se gaá¸Œen juda ham ahl-e-hijran ko

nahin ye bed-e-majnun gardish-e-gardun-e-gardan ne
banaya hai shajar kya janiye kis mu pareshan ko

hue the jaise mar jaate par ab to sakht hasrat hai
kiya dushvar nadani se ham ne kar-e-asan ko

kahin nasl aadmi ki uTh na jaave is zamane men
ki moti ab-e-haivan jante hain ab-e-insan ko

tujhe gir chashm-e-ibrat hai to andhi aur bagule se
tamasha kar ghubar-afshani khak-e-azizan ko

nahin piroe poshish maarke men tegh-e-uryan ko
hava-e-abr men garmi nahin jo tu na ho saaqi

dam afsurda kar de munjamid rashhat-e-baran ko
jalen hain kab ki mizhgan ansuon ki garm-joshi se

us ab-e-chashm ki joshish ne atish di nistan ko
vo kafir ishq ka hai dil ki meri bhi rag-e-jan tak

sada zunnar hi tasbih hai us na-musalman ko
ghurur-e-naz se ankhen na kholin is jafa-ju ne

mila paanv tale jab tak na chashm-e-sad-ghazalan ko
na si chashm-e-tama khvan-e-falak par kham-dasti se

ki jam-e-khun de hai har sahar ye apne mehman ko
zi-bas sirf junun mere hua aahan ajab mat kar

na ho gar halqa-e-dar khana-e-zanjir-sazan ko
bane na-vaqif-e-shadi agar ham bazm-e-ishrat men

dahan-e-zakhm-e-dil samjhe jo dekha ru-e-khandan ko
nahin reg-e-ravan majnun ke dil ki be-qarari ne

kiya hai muztarib har zarra-e-gard-e-bayaban ko