khat se vo zor safa-e-husn ab kam ho gaya
chah-e-yusuf tha zaqan so chah-e-rustam ho gaya

sina-kobi-e-sang se dil-e-khun hone men rahi
haq-ba-janib tha hamare sakht matam ho gaya

ek sa aalam nahin rahta hai us aalam ke beach
ab jahan koi nahin yaan ek aalam ho gaya

aankh ke laḌte tiri ashob sa barpa hua
zulf ke dirham hue ik jama barham ho gaya

us lab-e-jan-bakhsh ki hasrat ne maara jaan se
ab-e-haivan yaman-e-talea se mire sam ho gaya

vaqt tab tak tha to sajda masjidon men kufr tha
faeda ab jab ki qad mehrab sa kham ho gaya

ishq un shahri ghazalon ka junun ko ab khincha
vahshat-e-dil baḌh gai aram-e-jan ram ho gaya

ji khinche jaate hain fart-e-shauq se ankhon ki aur
jin ne dekha ek-dam us ko so be-dam ho gaya

ham ne jo kuchh us se dekha so khilaf-e-chashm-e-dasht
apna izrail vo jaan mujassam ho gaya

kya kahun kya tarhen badlen chaah ne akhir ko 'mir'
tha girah jo dard chhati men so ab gham ho gaya
