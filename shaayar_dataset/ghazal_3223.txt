pareshan ho ke meri khaak akhir dil na ban jaae
jo mushkil ab hai ya rab phir vahi mushkil na ban jaae

na kar den mujh ko majbur-e-nava firdaus men huren
mira soz-e-darun phir garmi-e-mahfil na ban jaae

kabhi chhoá¸Œi hui manzil bhi yaad aati hai raahi ko
khaTak si hai jo siine men gham-e-manzil na ban jaae

banaya ishq ne dariya-e-na-paida-karan mujh ko
ye meri khud-nigah-dari mira sahil na ban jaae

kahin is alam-e-be-rang-o-bu men bhi talab meri
vahi afsana-e-dumbala-e-mahmil na ban jaae

uruj-e-adam-e-khaki se anjum sahme jaate hain
ki ye TuuTa hua taara mah-e-kamil na ban jaae
