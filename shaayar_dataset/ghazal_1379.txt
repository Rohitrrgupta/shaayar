hasti ke shajar men jo ye chaho ki chamak jaao
kachche na raho balki kisi rang men pak jaao

main ne kaha qaail main tasavvuf ka nahin huun
kahne lage is bazm men aao to thirak jaao

main ne kaha kuchh khauf collector ka nahin hai
kahne lage aa jaaen abhi vo to dubak jaao

main ne kaha varzish ki koi had bhi hai akhir
kahne lage bas is ki yahi had hai ki thak jaao

main ne kaha afkar se pichha nahin chhuTta
kahne lage tum janib-e-mai-khana lapak jaao

main ne kaha 'akbar' men koi rang nahin hai
kahne lage she'r us ke jo sun lo to phaá¸Œak jaao
