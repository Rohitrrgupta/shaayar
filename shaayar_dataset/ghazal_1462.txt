be-haqiqat duriyon ki dastan hoti gai
ye zamin misl-e-sarab-e-asman hoti gai

kis kharabi men hua paida jamal-e-zindagi
asl kis naql-e-makan men raegan hoti gai

tangi-e-imroz men ainda ke asar hain
ek zid baá¸Œh kar kisi sukh ka nishan hoti gai

dusre rukh ka pata jis ko tha vo khamosh tha
vo kahani bas isi rukh se bayan hoti gai

ik sada uTThi to ik aalam hua paida 'munir'
ik kali mahki to puura gulsitan hoti gai
