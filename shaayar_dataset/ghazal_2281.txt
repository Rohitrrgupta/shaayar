main huun aasi ki pur-khata kuchh huun
tera banda huun ai khuda kuchh huun

juzv o kul ko nahin samajhta main
dil men thoḌa sa janta kuchh huun

tujh se ulfat nibahta huun main
ba-vafa huun ki bevafa kuchh huun

jab se na-ashna huun main sab se
tab kahin us se ashna kuchh huun

nashsha-e-ishq le uḌa hai mujhe
ab maze men uḌa raha kuchh huun

khvab mera hai ain bedari
main to us men bhi dekhta kuchh huun

garche kuchh bhi nahin huun main lekin
us pe bhi kuchh na puchho kya kuchh huun

samjhe vo apna khaksar mujhe
khak-e-rah huun ki khak-e-pa kuchh huun

ai 'zafar' kuchh se ho gaya kuchh huun