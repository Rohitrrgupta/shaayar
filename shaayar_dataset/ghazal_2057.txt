kya jaane kis khumar men kis josh men gira
vo phal shajar se jo miri aghosh men gira

kuchh daere se ban gae sath-e-khayal par
jab koi phuul saghar-e-mai-nosh men gira

baaqi rahi na phir vo sunahri lakir bhi
taara jo TuuT kar shab-e-khamosh men gira

uá¸Œta raha to chand se yaara na tha mira
ghayal hua to vadi-e-gul-posh men gira

be-abru na thi koi laghzish miri 'qatil'
main jab gira jahan bhi gira hosh men gira
