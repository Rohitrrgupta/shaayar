parbat parbat ghuum chuka huun sahra sahra chhan raha huun
har manzil ke haq men lekin kafir ka iman raha huun

tere dar par umr kaTi hai phir bhi kya anjan raha huun
duniya bhar ke sajdon men apne sajde pahchan raha huun

duur sunahre gumbad chamke lekin gardan kaun jhukae
main to jannat bhi kho kar azad-manash insan raha huun

dekh miri anmol sharafat luT bhi gaya sharminda bhi huun
jiit bhi li ikhlas ki baazi haar bhi apni maan raha huun
