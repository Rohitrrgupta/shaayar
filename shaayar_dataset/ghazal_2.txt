'zafar' fasanon ki dastanon men rah gae hain
ham apne guzre hue zamanon men rah gae hain

ajab nahin hai ki khud hava ke supurd kar den
ye chand tinke jo ashiyanon men rah gae hain

makin sab kuuch kar gae hain kisi taraf ko
ab un ke asar hi makanon men rah gae hain

suna karo subh o shaam kaḌvi kasili baten
ki ab yahi zaiqe zabanon men rah gae hain

pasand aai hai is qadar khatir-o-tavazo
jo mehman saare mezbanon men rah gae hain

hamen hi show-case men saja kar rakha gaya tha
baḌe hamin shahr ki dukanon men rah gae hain

abhi yahi inqilab aaya hai rafta rafta
jo rone vaale the naach ganon men rah gae hain

alag alag apna apna parcham uTha rakha hai
ki ham qabilon na khandanon men rah gae hain

'zafar' zamin-zad the zamin se hi kaam rakkha
jo asmani the asmanon men rah gae hain
