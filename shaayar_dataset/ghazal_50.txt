shash-jihat se is men zalim bu-e-khun ki raah hai
tera kucha ham se tu kah kis ki bismil-gah hai

ek nibhne ka nahin mizhgan talak bojhal hain sab
karvan lakht-e-dil-e-har-ashk ke hamrah hai

ham javanon ko na chhoḌa us se sab pakḌe gae
ye do-sala dukhtar-e-raz kis qadar shattah hai

pa-barahna khaak sar men mu pareshan siina chaak
haal mera dekhne aa tere hi dil-khvah hai

is junun par 'mir' koi bhi phire hai shahr men
jada-e-sahra se kar sazish jo tujh se raah hai
