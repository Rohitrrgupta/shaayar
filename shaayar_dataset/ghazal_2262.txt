vo shakhs ki main jis se mohabbat nahin karta
hansta hai mujhe dekh ke nafrat nahin karta

paká¸Œa hi gaya huun to mujhe daar pe khincho
sachcha huun magar apni vakalat nahin karta

kyuun bakhsh diya mujh se gunahgar ko maula
munsif to kisi se bhi riayat nahin karta

ghar valon ko ghaflat pe sabhi kos rahe hain
choron ko magar koi malamat nahin karta

kis qaum ke dil men nahin jazbat-e-barahim
kis mulk pe namrud hukumat nahin karta

dete hain ujale mire sajdon ki gavahi
main chhup ke andhere men ibadat nahin karta

bhula nahin main aaj bhi adab-e-javani
main aaj bhi auron ko nasihat nahin karta

insan ye samjhen ki yahan dafn khuda hai
main aise mazaron ki ziyarat nahin karta

duniya men 'qatil' us sa munafiq nahin koi
jo zulm to sahta hai baghavat nahin karta
