suraj ko nikalna hai so niklega dubara
ab dekhiye kab Dubta hai subh ka taara

maghrib men jo Duube use mashriq hi nikale
main khuub samajhta huun mashiyyat ka ishara

paá¸Œhta huun jab us ko to sana karta huun rab ki
insan ka chehra hai ki quran ka paara

ji haar ke tum paar na kar paao nadi bhi
vaise to samundar ka bhi hota hai kinara

jannat mili jhuTon ko agar jhuuT ke badle
sachchon ko saza men hai jahannam bhi gavara

ye kaun sa insaf hai ai arsh-nashino
bijli jo tumhari hai to khirman hai hamara

mustaqbil-e-insan ne e'lan kiya hai
ainda se be-taj rahega sar-e-dara
