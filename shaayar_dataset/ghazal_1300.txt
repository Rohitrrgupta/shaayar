rah-e-shauq se ab haTa chahta huun
kashish husn ki dekhna chahta huun

koi dil sa dard-ashna chahta huun
rah-e-ishq men rahnuma chahta huun

tujhi se tujhe chhinna chahta huun
ye kya chahta huun ye kya chahta huun

khataon pe jo mujh ko maail kare phir
saza aur aisi saza chahta huun

vo makhmur nazren vo madhosh ankhen
vo ankhen jhukin vo koi muskuraya

tujhe DhunDhta huun tiri justuju hai
maza hai ki khud gum hua chahta huun

ye maujon ki be-tabiyan kaun dekhe
main sahil se ab lauTna chahta huun

kahan ka karam aur kaisi inayat
'majaz' ab jafa hi jafa chahta huun
