dil ho kharab diin pe jo kuchh asar paḌe
ab kar-e-ashiqi to bahar-kaif kar paḌe

ishq-e-butan ka diin pe jo kuchh asar paḌe
ab to nibahna hai jab ik kaam kar paḌe

mazhab chhuḌaya ishva-e-duniya ne shaikh se
dekhi jo rail uunT se akhir utar paḌe

betabiyan nasib na thiin varna ham-nashin
ye kya zarur tha ki unhin par nazar paḌe

behtar yahi hai qasd udhar ka karen na vo
aisa na ho ki raah men dushman ka ghar paḌe

ham chahte hain mel vajud-o-adam men ho
mumkin to hai jo beach men un ki kamar paḌe

daana vahi hai dil jo kare aap ka khayal
biina vahi nazar hai ki jo aap par paḌe

honi na chahiye thi mohabbat magar hui
paḌna na chahiye tha ghazab men magar paḌe

shaitan ki na maan jo rahat-nasib ho
allah ko pukar musibat agar paḌe

nikle agar haram se to 'akbar' ke ghar paḌe