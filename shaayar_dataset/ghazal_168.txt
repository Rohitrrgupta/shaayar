monis-e-dil koi naghma koi tahrir nahin
harf men ras nahin avaz men tasir nahin

aa hi jaata hai ujaá¸Œti hui duniya ka khayal
bavar aaya ki tira dard hama-gir nahin

hijr ik vaqfa-e-bedar hai do nindon men
vasl ik khvab hai jis ki koi taabir nahin

mere atraf ye zanjir-r-alaeq kaisi
zindagi jurm sahi qabil-e-tazir nahin

kis tarah paaen is afsurda-mizaji se najat
hamdamo ham-sukhano kya koi tadbir nahin
