naala hai bulbul-e-shorida tira khaam abhi
apne siine men ise aur zara thaam abhi

pukhta hoti hai agar maslahat-andesh ho aql
ishq ho maslahat-andesh to hai khaam abhi

be-khatar kuud paḌa atish-e-namrud men ishq
aql samjhi hi nahin maani-e-paigham abhi

sheva-e-ishq hai azadi o dahr-ashobi
uzr-e-parhez pe kahta hai bigaḌ kar saaqi

hai tire dil men vahi kavish-e-anjam abhi
teri mizan hai shumar-e-sahar-o-sham abhi

abr-e-naisan ye tunuk-bakhshi-e-shabnam kab tak
mere kohsar ke laale hain tahi-jam abhi

bada-gardan-e-ajam vo arabi meri sharab
mire saghar se jhijakte hain mai-asham abhi

khabar 'iqbal' ki laai hai gulistan se nasim
nau-giraftar phaḌakta hai tah-e-dam abhi
