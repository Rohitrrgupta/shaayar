ghamze ne us ke chori men dil ki hunar kiya
us khanuman-kharab ne ankhon men ghar kiya

rang uá¸Œ chala chaman men gulon ka to kya nasim
ham ko to rozgar ne be-bal-o-par kiya

naafe jo thiin mizaj ko avval so ishq men
akhir unhin davaon ne ham ko zarar kiya

marta huun jaan den hain vatan-dariyon pe log
aur sunte jaate hain ki har ik ne safar kiya

kya janun bazm-e-aish ki saaqi ki chashm dekh
main sohbat-e-sharab se aage safar kiya

jis dam ki tegh-e-ishq khinchi bul-havas kahan
sun lijiyo ki ham hi ne sina-sipar kiya

dil zakhmi ho ke tujh taiin pahuncha to kam nahin
is nim-kushta ne bhi qayamat jigar kiya

hai kaun aap men jo mile tujh se mast naaz
zauq-e-khabar hi ne to hamen be-khabar kya

vo dasht-e-khaufnak raha hai mira vatan
sun kar jise khizr ne safar se hazar kiya

kuchh kam nahin hain shoabda-bazon se mai-gusar
daaru pila ke shaikh ko aadam se khar kiya

hain charon taraf kheme khaá¸Œe gard-bad ke
kya janiye junun ne irada kidhar kiya

luknat tiri zaban ki hai sahar jis se shokh
yak harf-e-nim-gufta ne dil par asar kiya

be-sharm mahz hai vo gunahgar jin ne 'mir'
abr-e-karam ke samne daman tar kiya
