koft se jaan lab pe aai hai
ham ne kya choT dil pe khaai hai

likhte ruqa likhe gae daftar
shauq ne baat kya baá¸Œhai hai

aarzu us buland o baala ki
kya bala mere sar pe laai hai

didani hai shikastagi dil ki
kya imarat ghamon ne Dhaai hai

hai tasanno ki laal hain ve lab
yaani ik baat si banai hai

dil se nazdik aur itna duur
kis se us ko kuchh ashnai hai

be-sutun kya hai kohkan kaisa
ishq ki zor azmai hai

jis maraz men ki jaan jaati hai
dilbaron hi ki vo judai hai

yaan hue khaak se barabar ham
vaan vahi naaz o khud-numai hai

rafta-e-yar tha jab aai hai
marg-e-majnun se aql gum hai 'mir'

kya divane ne maut paai hai