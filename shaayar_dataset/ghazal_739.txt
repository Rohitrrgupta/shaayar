mujhe gharaz hai miri jaan ghul machane se
na tere aane se matlab na tere jaane se

ajiib hai miri fitrat ki aaj hi maslan
mujhe sukun mila hai tire na aane se

ik ijtihad ka pahlu zarur hai tujh men
khushi hui tire na-vaqt muskurane se

ye mera josh-e-mohabbat faqat ibarat hai
tumhari champai ranon ko noch khane se

mohazzab aadmi patlun ke baTan to laga
ki irtiqa hai ibarat baTan lagane se
