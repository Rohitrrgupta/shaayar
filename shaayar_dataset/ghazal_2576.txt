dikhai dete hain dhund men jaise saae koi
magar bulane se vaqt lauTe na aae koi

mire mohalle ka asman suuna ho gaya hai
bulandiyon pe ab aa ke peche laḌae koi

vo zard patte jo peḌ se TuuT kar gire the
kahan gae bahte paniyon men bulae koi

zaiif bargad ke haath men raasha aa gaya hai
jaTaen ankhon pe gir rahi hain uThae koi

mazar pe khol kar gareban duaen mangen
jo aae ab ke to lauT kar phir na jaae koi
