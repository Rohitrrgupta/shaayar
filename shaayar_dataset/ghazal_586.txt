mujh soz baad-e-marg se agah kaun hai
sham-e-mazar miir ba-juz aah kaun hai

bekas huun muztarib huun musafir huun be-vatan
duri-e-rah ban mire hamrah kaun hai

labrez jis ke husn se masjid hai aur dair
aisa buton ke beach vo allah kaun hai

rakhiyo qadam sambhal ke ki tu janta nahin
manind-e-naqsh-e-pa ye sar-e-rah kaun hai

aisa asiir khasta-jigar main suna nahin
har aah 'mir' jis ki hai jan-kah kaun hai
