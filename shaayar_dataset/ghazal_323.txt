hijran ki koft khinche be-dam se ho chale hain
sar maar maar yaani ab ham bhi so chale hain

javin rahengi jaari gulshan men ek muddat
saae men har shajar ke ham zor ro chale hain

labrez ashk ankhen har baat men raha kiin
ro ro ke kaam apne sab ham Dubo chale hain

pachhtaiye na kyunkar ji is tarah se de kar
ye gauhar-girami ham muft kho chale hain

qata tariq mushkil hai ishq ka nihayat
ve 'mir' jante hain is raah jo chale hain
