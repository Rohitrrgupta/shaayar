mujh se ya-rab mire lafzon ki kamai le le
aql har baar dikhati thi jale haath apne

dil ne har baar kaha aag parai le le
main to us subh-e-darakhshan ko tavangar janun

jo mire shahr se kashkol-e-gadai le le
tu ghani hai magar itni hain sharait teri

vo mohabbat jo hamen raas na aai le le
aisa nadan kharidar bhi koi hoga

jo tire gham ke evaz saari khudai le le
apne divan ko galiyon men liye phirta huun

hai koi jo hunar-e-zakhm-numai le le
meri khatir na sahi apni ana ki khatir

apne bandon se to pindar-e-khudai le le
aur kya nazr karun ai gham-e-dildar-e-faraz

zindagi jo gham-e-duniya se bachai le le