piiri men kya javani ke mausam ko roiye
ab subh hone aai hai ik dam to soiye

rukhsar us ke haae re jab dekhte hain ham
aata hai ji men ankhon ko un men gaá¸Œoiye

ikhlas dil se chahiye sajda namaz men
be-faeda hai varna jo yuun vaqt khoiye

kis taur ansuon men nahate hain gham-kashan
is ab-e-garm men to na ungli Duboiye

matlab ko to pahunchte nahin andhe ke se taur
ham marte phire hain u nahin Tappe Toiye

ab jaan jism-e-khaki se tang aa gai bahut
kab tak is ek Tokari miTTi ko Dhoiye

aluda us gali ki jo huun khaak se to 'mir'
ab-e-hayat se bhi na ve paanv dhoiye
