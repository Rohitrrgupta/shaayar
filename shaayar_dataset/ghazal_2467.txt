shamshir meri, meri sipar kis ke paas hai
do mera khuud par mira sar kis ke paas hai

darpesh ek kaam hai himmat ka sathiyo
kasna hai mujh ko meri kamar kis ke paas hai

taari ho mujh pe kaun si halat mujhe batao
mera hisab-e-naf-o-zarar kis ke paas hai

ai ahl-e-shahr main to dua-go-e-shahr huun
lab par mire dua hai asar kis ke paas hai

dad-o-sitad ke shahr men hone ko aai shaam
khvahish hai mere paas khabar kis ke paas hai

pur-hal huun pa surat-e-ahval kuchh nahin
hairat hai mere paas nazar kis ke paas hai

ik aftab hai miri jeb-e-nigah men
pahnai-e-numud-e-sahar kis ke paas hai

qissa kishor ka nahin koshak ka hai ki hai
darvaza sab ke paas hai ghar kis ke paas hai

mehman-e-qasr hain hamen kuchh ramz chahiyen
ye puchh ke batao khanDar kis ke paas hai

uthla sa naf-pyala hamari nahin talash
ai laá¸Œkiyo! batao bhanvar kis ke paas hai

nakhun baá¸Œhe hue hain mire mujh se kar hazar
ye ja ke dekh nail-cutter kis ke paas hai
