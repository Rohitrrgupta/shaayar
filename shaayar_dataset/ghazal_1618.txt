asman tak jo naala pahuncha hai
dil ki gahraiyon se nikla hai

meri nazron men hashr bhi kya hai
main ne un ka jalal dekha hai

kis ne dekha hai kis ko dekha hai
haae anjam is safine ka

nakhuda ne jise Duboya hai
aah kya dil men ab lahu bhi nahin

aaj ashkon ka rang phika hai
jab bhi ankhen milin un ankhon se

dil ne dil ka mizaj puchha hai
vo javani ki thi harif-e-tarab

kaun uTh kar chala muqabil se
jis taraf dekhiye andhera hai

phir miri aankh ho gai namnak
phir kisi ne mizaj puchha hai

sach to ye hai 'majaz' ki duniya
husn aur ishq ke siva kya hai
