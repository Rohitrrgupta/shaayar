kharabi kuchh na puchho mulkat-e-dil ki imarat ki
ghamon ne aj-kal suniyo vo abadi hi gharat ki

nigah-e-mast se jab chashm ne is ki isharat ki
halavat mai ki aur buniyad maikhane ki gharat ki

sahar-gah main ne puchha gul se hal-e-zar bulbul ka
paá¸Œe the baagh men yak-musht par udhar isharat ki

jalaya jis tajalli-e-jalva-gar ne tuur ko ham-dam
usi atish ke par kaale ne ham se bhi shararat ki

nazakat kya kahun khurshid-ru ki kal shab-e-mah men
gaya tha saae saae baagh tak tis par hararat ki

nazar se jis ki yusuf sa gaya phir us ko kya sujhe
haqiqat kuchh na puchho pir-e-kanan ki basarat ki

tire kuche ke shauq-e-tauf men jaise bagula tha
bayaban main ghubar 'mir' ki ham ne ziyarat ki
