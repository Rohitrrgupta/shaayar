kahte ho ittihad hai ham ko
haan kaho e'timad hai ham ko

shauq hi shauq hai nahin malum
is se kya dil nihad hai ham ko

khat se nikle hai bevafai-e-husn
is qadar to savad hai ham ko

aah kis Dhab se roiye kam kam
shauq had se ziyad hai ham ko

shaikh o pir-e-mughan ki khidmat men
dil se ik e'tiqad hai ham ko

sadgi dekh ishq men us ke
khvahish-e-jan shaad hai ham ko

bad-gumani hai jis se tis se aah
dosti ek se bhi tujh ko nahin

aur sab se inaad hai ham ko
'mir' ka taur yaad hai ham ko
