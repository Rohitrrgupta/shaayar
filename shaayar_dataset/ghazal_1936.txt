zamin badli falak badla mazaq-e-zindagi badla
tamaddun ke qadim aqdar badle aadmi badla

khuda-o-ahrman badle vo iman-e-dui badla
nae insan ka jab daur-e-khud-na-agahi badla

badalte ja rahe hain ham bhi duniya ko badalne men
nahin badli abhi duniya to duniya ko abhi badla

nai manzil ke mir-e-karvan bhi aur hote hain
purane khizr-e-rah badle vo tarz-e-rahbari badla

kabhi socha bhi hai ai nazm-e-kohna ke khuda-vando
tumhara hashr kya hoga jo ye aalam kabhi badla

udhar pichhle se ahl-e-mal-o-zar par raat bhari hai
idhar bedari-e-jamhur ka andaz bhi badla

isi ik shama ki lau ne jahan-e-tirgi badla
nae mansur hain sadiyon purane shekh-o-qazi hain

na fatve kufr ke badle na uzr-e-dar hi badla
batae to batae us ko teri shokhi-e-pinhan

tiri chashm-e-tavajjoh hai ki tarz-e-be-rukhi badla
ba-faiz-e-adam-e-khaki zamin sona ugalti hai

usi zarre ne daur-e-mehr-o-mah-o-mushtari badla
sitare jagte hain raat laT chhaTkae soti hai

dabe paanv kisi ne aa ke khvab-e-zindagi badla
vo bazm-e-zindagi badli vo rang-e-shairi badla
