taqat nahin hai dil main ne ji baja raha hai
kya naaz kar rahe ho ab ham men kya raha hai

jeb aur astin se rone ka kaam guzra
saara nichoá¸Œ ab to daman par aa raha hai

ab chait gar nahin kuchh taaza hua huun bekal
aaya huun jab ba-khud men ji is men ja raha hai

kaahe ka paas ab to rusvai duur pahunchi
raz-e-mohabbat apna kis se chhapa raha hai

gard-e-rah us ki yarab kis aur se uThegi
sau sau ghazal har-su ankhen laga raha hai

bande to trahdar vhiin tarah kash tumhare
phir chahte ho kya tum ab ik khuda raha hai

dekh us dahan ko har-dam ai aarsi ki yuun hi
khubi ka dar kaso ke munh par bhi va raha hai

ve lutf ki nigahen pahle fareb hain sab
kis se vo be-muravvat phir ashna raha hai

itna khizan kare hai kab zard rang par yaan
tu bhi kaso nigah se ai gul juda raha hai

rahte hain daagh aksar nan-o-namak ki khatir
jiine ka us samayn men ab kya maza raha hai

ab chahta nahin hai bosa jo tere lab se
jiine se 'mir' shayad kuchh dil uTha raha hai
