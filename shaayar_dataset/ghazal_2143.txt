ise manzur nahin chhoḌ jhagaḌta kya hai
dil hi kam-maya hai apna to akaḌta kya hai

apne soe hue suraj ki khabar le ja kar
is kamin-gah men kirnon ko pakaḌta kya hai

janta hai ki utar jaegi dil men miri baat
varna sun le tu bata tera bigaḌta kya hai

shabnam-e-taza hai ye phuul hain ya pate hain
dekh shakh-e-shajar-e-sham se jhaḌta kya hai

do qadam hai shab-e-gham se shab-e-vada ai dil
chand aahon ke siva raah men paḌta kya hai

dil to bharpur samundar hai 'zafar' kya kiije
do ghaḌi baiTh ke rone se nabaḌta kya hai
