sahn hua dhuan dhuan sham-ba-khair shab-ba-khair
sham-e-visal hai qarib subh-e-kamal hai qarib

phir na rahenge sargiran sham-ba-khair shab-ba-khair
vajd karegi zindagi jism-ba-jism jan-ba-jan

ai mire shauq ki umang mere shabab ki tarang
tujh pe shafaq ka saeban sham-ba-khair shab-ba-khair

tu miri shaeri men hai rang-e-taraz o gul-fishan
teri bahar be-khizan sham-ba-khair shab-ba-khair

tera khayal khvab khvab khalvat-e-jan ki ab-o-tab
hai mira nam-e-arjumand tera hisar-e-sar-buland

diid se jan-e-did tak dil se rukh-e-umid tak
koi nahin hai darmiyan sham-ba-khair shab-ba-khair

ho gai der jaao tum mujh ko gale lagao tum
tu miri jaan hai meri jaan sham-ba-khair shab-ba-khair

teri mahak rahegi yaan sham-ba-khair shab-ba-khair