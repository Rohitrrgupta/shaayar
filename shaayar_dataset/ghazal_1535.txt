kaali raton ko bhi rangin kaha hai main ne
teri har baat pe amin kaha hai main ne

teri dastar pe tanqid ki himmat to nahin
apni pa-posh ko qalin kaha hai main ne

maslahat kahiye use ya ki siyasat kahiye
chiil kavvon ko bhi shahin kaha hai main ne

zaiqe barha ankhon men maza dete hain
baaz chehron ko bhi namkin kaha hai main ne

tu ne fan ki nahin shajre ki himayat ki hai
tere eazaz ko tauhin kaha hai main ne
