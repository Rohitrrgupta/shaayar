jahan nigar-e-sahar pairahan utarti hai
vahin pe raat sitaron ka khel harti hai

shab-e-visal tire dil ke saath lag kar bhi
miri luTi hui duniya tujhe pukarti hai

shumar-e-shauq men uljhi hui shua-e-nazar
hazar ruThte rangon ke ruup dharti hai

ufuq se phuTte mahtab ki mahak jaise
sukun-e-bahr men ik lahar si ubharti hai

na jaane kab se khaá¸Œi kakulen sanvarti hai
dar-e-umid se ho kar nikalne lagta huun

to yaas rauzan-e-zindan se aankh marti hai
jahan se kuchh na mile husn-e-mazarat ke siva

ye aarzu usi chaukhaT pe shab guzarti hai
jo ek jism jalati hai barq-e-abr-e-khayal

to laakh zang-zada aaine nikharti hai