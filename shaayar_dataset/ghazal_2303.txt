yuun lag raha hai jaise koi as-pas hai
vo kaun hai jo hai bhi nahin aur udaas hai

mumkin hai likhne vaale ko bhi ye khabar na ho
qisse men jo nahin hai vahi baat khaas hai

maane na maane koi haqiqat to hai yahi
charkha hai jis ke paas usi ki kapas hai

itna bhi ban-sanvar ke na nikla kare koi
lagta hai har libas men vo be-libas hai

chhoTa baá¸Œa hai paani khud apne hisab se
utni hi har nadi hai yahan jitni pyaas hai
