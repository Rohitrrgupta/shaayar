zindagi ko zakhm ki lazzat se mat mahrum kar
raste ke pattharon se khairiyat maalum kar

TuuT kar bikhri hui talvar ke Tuká¸Œe sameT
aur apne haar jaane ka sabab maalum kar

jagti ankhon ke khvabon ko ghazal ka naam de
raat bhar ki karvaTon ka zaiqa manzum kar

shaam tak lauT aunga hathon ka khali-pan liye
aaj phir nikla huun main ghar se hatheli chuum kar

mat sikha lahje ko apni barchhiyon ke paintare
zinda rahna hai to lahje ko zara maasum kar
