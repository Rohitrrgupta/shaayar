ik subh hai jo hui nahin hai
ik raat hai jo kaTi nahin hai

maqtulon ka qaht paḌ na jaae
qatil ki kahin kami nahin hai

viranon se aa rahi hai avaz
ji lena to zindagi nahin hai

saaqi se jo jaam le na baḌh kar
vo tishnagi tishnagi nahin hai

bhukon ki nigah men hai bijli
ye barq abhi giri nahin hai

dil men jo jalai thi kisi ne
vo sham-e-tarab bujhi nahin hai

ik dhuup si hai jo zer-e-mizhgan
vo aankh abhi uThi nahin hai

hain kaam bahut abhi ki duniya
har rang ke aa chuke hain firaun

lekin ye jabin jhuki nahin hai