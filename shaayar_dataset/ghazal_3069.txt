yuun to pahne hue pairahan-e-khar aata huun
ye bhi dekho ki ba-sauda-e-bahar aata huun

arsh se jab nahin uThti miri fariyad ki guunj
main tujhe dil ke kharabe men pukar aata huun

mujhe aata hi nahin bas men kisi ke aana
aauun bhi to ba-kaf-e-abla-dar aata huun

tu yahan zer-e-ufuq chand ghaá¸Œi susta le
main zara din se nimaT kar shab-e-tar! aata huun

tujh se chhuT kar bhi tiri surkhi-e-ariz ki qasam
chupke chupke tire dil men kai baar aata huun

ye alag baat ki phulon pe ho zakhmon ka guman
main to jab aata huun ham-rang-e-bahar aata huun

dasht-e-har-fikr se main asr-e-ravan ka insan
ho ke khud apni zehanat ka shikar aata huun

inhi do baton men kaT jaati hai sab umr 'nadim'
ai gham-e-dahr na chheá¸Œ ai gham-e-yar aata huun
