us ke kuche se jo uTh ahl-e-vafa jaate hain
ta-nazar kaam kare ru-ba-qafa jaate hain

muttasil rote hi rahiye to bujhe atish-e-dil
ek do aansu to aur aag laga jaate hain

vaqt-e-khush un ka jo ham-bazm hain tere ham to
dar-o-divar ko ahval suna jaate hain

jaegi taqat-e-pa aah tu kariyega kya
ab to ham haal kabhu tum ko dikha jaate hain

ek bimar-e-judai huun main aaphi tis par
puchhne vaale juda jaan ko kha jaate hain

ghair ki tegh-e-zaban se tiri majlis men to ham
aa ke roz ek naya zakhm uTha jaate hain

arz-e-vahshat na diya kar to bagule itni
apni vaadi pe kabhu yaar bhi aa jaate hain

'mir' sahab bhi tire kuche men shab aate hain lek
jaise daryuza-gari karne gada jaate hain
