dhuup men niklo ghaTaon men naha kar dekho
zindagi kya hai kitabon ko haTa kar dekho

sirf ankhon se hi duniya nahin dekhi jaati
dil ki dhaḌkan ko bhi binai bana kar dekho

pattharon men bhi zaban hoti hai dil hote hain
apne ghar ke dar-o-divar saja kar dekho

vo sitara hai chamakne do yunhi ankhon men
kya zaruri hai use jism bana kar dekho

fasla nazron ka dhoka bhi to ho sakta hai
vo mile ya na mile haath baḌha kar dekho
