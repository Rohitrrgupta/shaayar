ab ke bhi dil ki mudarat na hone paai
phir vahi vaada jo iqrar na banne paaya

phir vahi baat jo isbat na hone paai
phir vo parvane jinhen izn-e-shahadat na mila

phir vo shamen ki jinhen raat na hone paai
phir vahi jan-ba-labi lazzat-e-mai se pahle

phir vo mahfil jo kharabat na hone paai
phir dam-e-did rahe chashm o nazar did-talab

phir shab-e-vasl mulaqat na hone paai
phir vahan bab-e-asar janiye kab band hua

phir yahan khatm munajat na hone paai
'faiz' sar par jo har ik roz qayamat guzri

ek bhi roz mukafat na hone paai