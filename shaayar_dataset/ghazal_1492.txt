kya kya baiThe bigaḌ bigaḌ tum par ham tum se banae gae
chupke baten uThae gae sar gaaḌe vo hain aae gae

uTThe naqab jahan se yarab jis se takalluf beach men hai
jab nikle us raah se ho kar munh tum ham se chhupae gae

kab kab tum ne sach nahin manin jhuTi baten ghairon ki
tum ham ko yuun hi jalae gae ve tum ko vo hain lagae gae

subh vo aafat uTh baiTha tha tum ne na dekha sad afsos
kya kya fitne sar joḌe palkon ke saae saae gae

allah re ye dida-darai huun na mukaddar kyunke ham
ankhen ham se milae gae phir khaak men ham ko milae gae

aag men gham ki ho ke gudazan jism hua sab paani sa
yaani bin in shola-rukhon ke khuub hi ham bhi taae gae

TukḌe TukḌe karne ki bhi had ek akhir hoti hai
kushte us ki tegh-e-sitam ke gor taiin kab laae gae

khizr jo mil jaata hai gaahe aap ko bhula khuub nahin
khoe gae us raah ke varna kaahe ko phir paae gae

marne se kya 'mir'-ji-sahab ham ko hosh the kya kariye
ji se haath uThae gae par us se dil na uThae gae
