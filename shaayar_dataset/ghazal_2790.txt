jo chiiz thi kamre men vo be-rabt paḌi thi
tanhai-e-shab band-e-qaba khol rahi thi

avaz ki divar bhi chup-chap khaḌi thi
khiḌki se jo dekha to gali uungh rahi thi

balon ne tira lams to mahsus kiya tha
lekin ye khabar dil ne baḌi der se di thi

hathon men naya chand paḌa haanp raha tha
ranon pe barahna si nami reng rahi thi

yadon ne use toḌ diya maar ke patthar
aine ki khandaq men jo parchhain paḌi thi

duniya ki guzarte hue paḌti thiin nigahen
shishe ki jagah khiḌki men rusvai jaḌi thi

TuuTi hui mehrab se gumbad ke khanDar tak
ik buḌhe moazzin ki sada guunj rahi thi
