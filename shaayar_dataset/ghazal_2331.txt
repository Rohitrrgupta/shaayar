karobar-e-shauq men bas faeda itna hua
tujh se milna tha ki main kuchh aur bhi tanha hua

koi palkon se utarti raat ko roke zara
shaam ki dahliz par ik saaya hai sahma hua

munjamid hoti chali jaati hain avazen tamam
ek sannaTa hai saare shahr men phaila hua

asmanon par likhi tahrir dhundli ho gai
ab koi masraf nahin ankhon ka ye achchha hua

is hatheli men bahut si dastaken ru-posh hain
us gali ke moá¸Œ par ik ghar tha kal tak kya hua
