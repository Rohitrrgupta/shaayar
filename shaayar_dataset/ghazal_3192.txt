khud ko tire meaar se ghaT kar nahin dekha
jo chhoá¸Œ gaya us ko palaT kar nahin dekha

meri tarah tu ne shab-e-hijran nahin kaaTi
meri tarah is tegh pe kaT kar nahin dekha

tu dashna-e-nafrat hi ko lahrata raha hai
tu ne kabhi dushman se lipaT kar nahin dekha

the kucha-e-janan se pare bhi kai manzar
dil ne kabhi is raah se haT kar nahin dekha

ab yaad nahin mujh ko 'faraz' apna bhi paikar
jis roz se bikhra huun simaT kar nahin dekha
