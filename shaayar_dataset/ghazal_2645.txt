amiir laakh idhar se udhar zamana hua
vo but vafa pe na aaya main be-vafa na hua

sar-e-niyaz ko tera hi astana hua
sharab-khana hua ya qimar-khana hua

hua farogh jo mujh ko gham-e-zamana hua
paá¸Œa jo daagh jigar men charagh-e-khana hua

umiid ja ke nahin us gali se aane ki
ba-rang-e-umr mira nama-bar ravana hua

hazar shukr na zaae' hui miri kheti
ki barq o sail men taqsim daana daana hua

qadam huzur ke aae mire nasib khule
tire jamal ne zohra ko daur dikhlaya

tire jalal se mirrikh ka zamana hua
koi gaya dar-e-janan pe ham hue pamal

hamara sar na hua sang-e-astana hua
farogh-e-dil ka sabab ho gai bujhi jo havas

sharar-e-kushta se raushan charagh-e-khana hua
jab aai josh pe mere karim ki rahmat

gira jo aankh se aansu dur-e-yagana hua
hasad se zahr tan-e-asman men phail gaya

jo apni kisht men sarsabz koi daana hua
chune mahinon hi tinke gharib bulbul ne

magar nasib na do roz ashiyana hua
khayal-e-zulf men chhai ye tirgi shab-e-hijr

ye josh-e-girya hua mere said hone par
ki chashm-e-dam ke aansu se sabz daana hua

na puchh naz-o-niyaz us ke mere kab se hain
ye husn o ishq to ab hai use zamana hua
