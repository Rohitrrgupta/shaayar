nashat-e-gham bhi mila ranj-e-shad-mani bhi
magar vo lamhe bahut mukhtasar the faani bhi

khuli hai aankh kahan kaun moá¸Œ hai yaaro
dayar-e-khvab ki baaqi nahin nishani bhi

ragon men ret ki ik aur tah jami dekho
ki pahle jaisi nahin khuun men ravani bhi

bhaTak rahe hain taaqub men ab sarabon ke
mila na jin ko samundar se buund paani bhi

zamin bhi ham se bahut duur hoti jaati hai
Dara rahi hai khalaon ki be-karani bhi

tavil hone lagi hain isi liye raten
ki log sunte sunate nahin kahani bhi
