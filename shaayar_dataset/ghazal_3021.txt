hijr ki shab hai aur ujala hai
kya tasavvur bhi luTne vaala hai

gham to hai ain-e-zindagi lekin
gham-gusaron ne maar Daala hai

ishq majbur o na-murad sahi
phir bhi zalim ka bol-bala hai

dekh kar barq ki pareshani
ashiyan khud hi phunk Daala hai

kitne ashkon ko kitni aahon ko
ik tabassum men us ne Dhala hai

teri baton ko main ne ai vaaiz
ehtiraman hansi men Taala hai

maut aae to din phiren shayad
zindagi ne to maar Daala hai

gham ka jo ruup hai nirala hai
laghzishen muskurai hain kya kya

hosh ne jab mujhe sambhala hai
dam andhere men ghuT raha hai 'khumar'

aur charon taraf ujala hai