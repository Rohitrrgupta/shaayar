apne ghar ko vapas jaao ro ro kar samjhata hai
jahan bhi jaun mera saaya pichhe pichhe aata hai

us ko bhi to ja kar dekho us ka haal bhi mujh sa hai
chup chup rah kar dukh sahne se to insan mar jaata hai

mujh se mohabbat bhi hai us ko lekin ye dastur hai us ka
ghair se milta hai hans hans kar mujh se hi sharmata hai

kitne yaar hain phir bhi 'munir' is abadi men akela hai
apne hi gham ke nashshe se apna ji bahlata hai
