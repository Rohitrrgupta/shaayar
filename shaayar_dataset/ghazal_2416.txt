sahar ke khvab ka mujh par asar kuchh der rahne do
kisi ke haal ki mujh ko khabar kuchh der rahne do

juá¸Œe hain in se nadida purane bam-o-darvaze
nae shahron men ye viran ghar kuchh der rahne do

kahin guzre hue ayyam phir vapas na aa jaaen
dil-e-be-khauf men is ka khatar kuchh der rahne do

'munir' is alam-e-raushan men rahna aur khush rahna
abhi us din se aage ka safar kuchh der rahne do
