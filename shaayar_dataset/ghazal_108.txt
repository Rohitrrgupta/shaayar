safar men hai jo azal se ye vo bala hi na ho
kivaḌ khol ke dekho kahin hava hi na ho

dikhai deta hai jo asl men chhupa hi na ho
zamin ke gird bhi paani zamin ki tah men bhi

ye shahr jam ke khaḌa hai jo tairta hi na ho
na ja ki is se pare dasht-e-marg ho shayad

palaTna chahen vahan se to rasta hi na ho
main is khayal se jaata nahin vatan ki taraf

ki mujh ko dekh ke us but ka ji bura hi na ho
kaTi hai jis ke khayalon men umr apni 'munir'

maza to jab hai ki us shokh ko pata hi na ho