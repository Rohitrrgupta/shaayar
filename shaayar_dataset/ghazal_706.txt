hu ka aalam hai yahan nala-garon ke hote
shahr khamosh hai shorida-saron ke hote

kyuun shikasta hai tira rang mata-e-sad-rang
aur phir apne hi khunin-jigron ke hote

kar-e-faryad-o-fughan kis liye mauquf hua
tere kuche men tire ba-hunron ke hote

kya divanon ne tire kuuch hai basti se kya
varna sunsan hon rahen nigharon ke hote

juz saza aur ho shayad koi maqsud un ka
ja ke zindan men jo rahte hain gharon ke hote

shahr ka kaam hua fart-e-hifazat se tamam
aur chhalni hue siine siparon ke hote

apne sauda-zadagan se ye kaha hai us ne
chal ke ab aaiyo pairon pe saron ke hote

ab jo rishton men bandha huun to khula hai mujh par
kab parind uá¸Œ nahin paate hain paron ke hote
