jo kaho tum so hai baja sahab
ham bure hi sahi bhala sahab

sada-zehni men nukta-chin the tum
ab to hain harf-ashna sahab

na diya rahm Tuk buton ke taiin
kya kiya haae ye khuda sahab

bandagi ek apni kya kam hai
aur kuchh tum se kahiye kya sahab

mehr-afza hai munh tumhara hi
kuchh ghazab to nahin hua sahab

khat ke phaTne ka tum se kya shikva
apne talea ka ye likha sahab

phir gaiin ankhen tum na aan phire
dekha tum ko bhi vah-va sahab

ji men kya kya mire raha sahab
bhuul jaana nahin ghulam ka khuub

yaad khatir rahe mira sahab
kin ne sun sher-e-'mir' ye na kaha

kahiyo phir haae kya kaha sahab