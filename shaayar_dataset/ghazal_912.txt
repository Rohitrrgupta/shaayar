yuun to kis chiiz ki kami hai
har shai lekin bikhar gai hai

dariya hai ruka hua hamara
sahra men ret bah rahi hai

kya naqsh banaiye ki ghar men
divar kabhi nahin kabhi hai

khvahish ka hisab bhi lagaun
laá¸Œki to bahut napi tuli hai

dil tang hai paas baiThne se
uThna chahun to rokti hai

hoti jaati hai meri tashkil
juun juun mujh men vo TuTti hai

tasvir-e-khizan lahu men ab ke
piili piili hari hari hai

bahar se chaTan ki tarah huun
andar ki faza men tharthari hai

pairav nahin ek bhi 'zafar' ka
kis mazhab-e-sakht ka nabi hai
