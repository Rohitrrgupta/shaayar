ghalat hai ishq men ai bul-havas andesha rahat ka
rivaj is mulk men hai dard-o-dagh-o-ranj-o-kulfat ka

zamin ik safha-e-tasvir be-hoshan se maana hai
ye majlis jab se hai achchha nahin kuchh rang sohbat ka

jahan jalve se us mahbub ke yaksar labalab hai
nazar paida kar avval phir tamasha dekh qudrat ka

hanuz avara-e-laila hai jan-e-rafta majnun ki
muue par bhi raha hota nahin vabasta ulfat ka

harif-e-be-jigar hai sabr varna kal ki sohbat men
niyaz-o-naz ka jhagá¸Œa giro tha ek jurat ka

nigah-e-yas bhi is said-e-afgan par ghanimat hai
nihayat tang hai ai said-e-bismil vaqt fursat ka

kharabi dil ki is had hai ki ye samjha nahin jaata
ki abadi bhi yaan thi ya ki virana tha muddat ka

nigah-e-mast ne us ki luTai khanqa saari
paá¸Œa hai barham ab tak karkhana zohd-o-taat ka

qadam Tak dekh kar rakh 'mir' sar dil se nikalega
palak se shokh-tar kanTa hai sahra-e-mohabbat ka
