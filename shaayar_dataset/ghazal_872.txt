asman kuchh bhi nahin ab tere karne ke liye
main ne sab tayyariyan kar li hain marne ke liye

is bulandi khauf se azad ho us ne kaha
chand se jab bhi kaha niche utarne ke liye

ab zamin kyuun tere naqshe se nahin haTti nazar
rang kya koi bacha hai is men bharne ke liye

ye jagah hairat-sarae hai kahan thi ye khabar
yunhi aa nikla tha main to sair karne ke liye

kitna asan lag raha hai mujh ko aage ka safar
chhoá¸Œ aaya pichhe parchhain ko Darne ke liye
