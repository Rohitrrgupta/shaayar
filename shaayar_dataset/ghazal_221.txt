ishq se paida nava-e-zindagi men zer-o-bam
ishq se miTTi ki tasviron men soz-e-dam-ba-dam

aadmi ke reshe reshe men sama jaata hai ishq
shakh-e-gul men jis tarah bad-e-sahar-gahi ka nam

apne raziq ko na pahchane to muhtaj-e-muluk
aur pahchane to hain tere gada daara o jam

dil ki azadi shahanshahi shikam saman-e-maut
faisla tera tire hathon men hai dil ya shikam

ai musalman apne dil se puchh mulla se na puchh
ho gaya allah ke bandon se kyuun khali haram
