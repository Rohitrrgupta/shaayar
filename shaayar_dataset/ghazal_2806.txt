shaam ke maskan men viran mai-kade ka dar khula
baab guzri sohbaton ka khvab ke andar khula

kuchh na tha juz khvab-e-vahshat vo vafa is ahd ki
raaz itni der ka is umr men aa kar khula

ban men sargoshi hui asar-e-abr-o-bad se
band-e-gham se jaise ik ashjar ka lashkar khula

jagmaga uTTha andhere men miri aahaT se vo
ye ajab us but ka meri aankh par jauhar khula

sabza-e-nau-rasta ki khushbu thi sahil par 'munir'
badalon ka rang chhatri ki tarah sar par khula
