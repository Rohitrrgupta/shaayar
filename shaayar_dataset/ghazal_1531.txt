aate aate mira naam sa rah gaya
us ke honTon pe kuchh kanpta rah gaya

raat mujrim thi daman bacha le gai
din gavahon ki saf men khaá¸Œa rah gaya

vo mire samne hi gaya aur main
raste ki tarah dekhta rah gaya

jhuuT vaale kahin se kahin baá¸Œh gae
aur main tha ki sach bolta rah gaya

andhiyon ke irade to achchhe na the
ye diya kaise jalta hua rah gaya

us ko kandhon pe le ja rahe hain 'vasim'
aur vo jiine ka haq mangta rah gaya
