samajhta huun ki tu mujh se juda hai
shab-e-furqat mujhe kya ho gaya hai

tira gham kya hai bas ye janta huun
ki meri zindagi mujh se khafa hai

kabhi khush kar gai mujh ko tiri yaad
kabhi ankhon men aansu aa gaya hai

hijabon ko samajh baiTha main jalva
nigahon ko baḌa dhoka hua hai

bahut duur ab hai dil se yaad teri
mohabbat ka zamana aa raha hai

na ji khush kar saka tera karam bhi
mohabbat ko baḌa dhoka raha hai

kabhi taḌpa gaya hai dil tira gham
kabhi dil ko sahara de gaya hai

shikayat teri dil se karte karte
achanak pyaar tujh par aa gaya hai

jise chaunka ke tu ne pher li aankh
vo tera dard ab tak jagta hai

vahin dil ka kanval lahra raha hai
gulabi hoti jaati hain fazaen

koi is rang se sharma raha hai
mohabbat tujh se thi qabl-az-mohabbat

kuchh aisa yaad mujh ko aa raha hai
juda aghaz se anjam se duur

mohabbat ik musalsal majra hai
khuda-hafiz magar ab zindagi men

faqat apna sahara rah gaya hai
mohabbat men 'firaq' itna na gham kar

zamane men yahi hota raha hai