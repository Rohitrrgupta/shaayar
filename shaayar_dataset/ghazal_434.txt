khuun thukegi zindagi kab tak
yaad aaegi ab tiri kab tak

jaane valon se puchhna ye saba
rahe abad dil-gali kab tak

ho kabhi to sharab-e-vasl nasib
piye jaun main khuun hi kab tak

dil ne jo umr-bhar kamai hai
vo dukhan dil se jaegi kab tak

jis men tha soz-e-arzu us ka
shab-e-gham vo hava chali kab tak

bani-adam ki zindagi hai azaab
ye khuda ko rulaegi kab tak

hadisa zindagi hai aadam ki
saath degi bhala khushi kab tak

hai jahannum jo yaad ab us ki
vo bahisht-e-vajud thi kab tak

vo saba us ke bin jo aai thi
vo use puchhti rahi kab tak

khud men Thahrenge aap hi kab tak