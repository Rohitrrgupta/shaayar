har tarah ke jazbat ka elaan hain ankhen
shabnam kabhi shoala kabhi tufan hain ankhen

ankhon se baḌi koi tarazu nahin hoti
tulta hai bashar jis men vo mizan hain ankhen

ankhen hi milati hain zamane men dilon ko
anjan hain ham tum agar anjan hain ankhen

lab kuchh bhi kahen is se haqiqat nahin khulti
insan ke sach jhuuT ki pahchan hain ankhen

ankhen na jhukin teri kisi ghair ke aage
duniya men baḌi chiiz miri jaan! hain ankhen
