kuchh karo fikr mujh divane ki
dhuum hai phir bahar aane ki

dil ka us kunj-e-lab se de hai nishan
baat lagti to hai Thikane ki

vo jo phirta hai mujh se duur hi duur
hai ye taqrib ji ke jaane ki

tez yuun hi na thi shab atish-e-shauq
thi khabar garm us ke aane ki

khizr us khatt-e-sabz par to mua
dhun hai ab apne zahr khane ki

baav si bandh rahi hai shane ki
kisu kam-zarf ne lagai aah

tujh se mai-khane ke jalane ki
varna ai shaikh-e-shahr vajib thi

jo hai so paemal-e-gham hai 'mir'
chaal be-Dol hai zamane ki
