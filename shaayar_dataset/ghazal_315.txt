dil ko gham-e-hayat gavara hai in dinon
pahle jo dard tha vahi chara hai in dinon

har sail-e-ashk sahil-e-taskin hai aj-kal
dariya ki mauj mauj kinara hai in dinon

ye dil zara sa dil tiri yadon men kho gaya
zarre ko andhiyon ka sahara hai in dinon

shamon men ab nahin hai vo pahli si raushni
kya vaqai vo anjuman-ara hai in dinon

tum aa sako to shab ko baá¸Œha duun kuchh aur bhi
apne kahe men subh ka taara hai in dinon
