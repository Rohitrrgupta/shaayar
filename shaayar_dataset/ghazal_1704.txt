sukun-e-qalb ki daulat kahan duniya-e-fani men
bas ik ghaflat si ho jaati hai aur vo bhi javani men

tiri pakiza surat kar rahi hai husn-e-zan paida
magar ankhon ki masti Dalti hai bad-gumani men

habab apni khudi se bas yahi kahta hua guzra
tamasha tha hava ne ik girah de di thi paani men

kamar ka kya huun 'ashiq khul gai zulf-e-daraz un ki
kamar khud paá¸Œ gai hai ik bala-e-asmani men

usi surat men dilkash khubi-e-alfaz hoti hai
ki husn-e-yar ka paida kare jalva ma'ani men

ada-e-shukr kar ke ehtiraz aula hai ai 'akbar'
hazaron afaten shamil hain un ki mehrbani men
