qurbat bhi nahin dil se utar bhi nahin jaata
vo shakhs koi faisla kar bhi nahin jaata

ankhen hain ki khali nahin rahti hain lahu se
aur zakhm-e-judai hai ki bhar bhi nahin jaata

vo rahat-e-jan hai magar is dar-badari men
aisa hai ki ab dhyan udhar bhi nahin jaata

ham dohri aziyyat ke giraftar musafir
paanv bhi hain shal shauq-e-safar bhi nahin jaata

dil ko tiri chahat pe bharosa bhi bahut hai
aur tujh se bichhaá¸Œ jaane ka Dar bhi nahin jaata

pagal hue jaate ho 'faraz' us se mile kya
itni si khushi se koi mar bhi nahin jaata
