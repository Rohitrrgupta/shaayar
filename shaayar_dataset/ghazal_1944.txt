tumhare jism ki khushbu gulon se aati hai
khabar tumhari bhi ab dusron se aati hai

hamin akele nahin jagte hain raton men
use bhi niind baá¸Œi mushkilon se aati hai

hamari ankhon ko maila to kar diya hai magar
mohabbaton men chamak ansuon se aati hai

isi liye to andhere hasin lagte hain
ki raat mil ke tire gesuon se aati hai

ye kis maqam pe pahuncha diya mohabbat ne
ki teri yaad bhi ab koshishon se aati hai
