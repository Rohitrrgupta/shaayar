dil-o-dimagh hai ab kis ko zindagani ka
jo koi dam hai to afsos hai javani ka

agarche umr ke das din ye lab rahe khamosh
sukhan rahega sada meri kam-zabani ka

subuk hai aave jo mindil rakh namaz ko shaikh
raha hai kaun sa ab vaqt sargirani ka

hazar jaan se qurban be-pari ke hain
khayal bhi kabhu guzra na par-fishani ka

phire hai khinche hi talvar mujh pe har-dam to
ki said huun main tiri dushmani jaani ka

numud kar ke vahin bahr-e-gham men baiTh gaya
kahe to 'mir' bhi ik bulbula tha paani ka
