nadi ne dhuup se kya kah diya ravani men
ujale paanv paTakne lage hain paani men

ye koi aur hi kirdar hai tumhari tarah
tumhara zikr nahin hai miri kahani men

ab itni saari shabon ka hisab kaun rakhe
baá¸Œe savab kamae gae javani men

chamakta rahta hai suraj-mukhi men koi aur
mahak raha hai koi aur rat-rani men

ye mauj mauj nai halchalen si kaisi hain
ye kis ne paanv utare udaas paani men

main sochta huun koi aur karobar karun
kitab kaun kharidega is girani men
