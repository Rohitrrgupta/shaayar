aae hain 'mir' kafir ho kar khuda ke ghar men
peshani par hai qashqa zunnar hai kamar men

nazuk badan hai kitna vo shokh-chashm dilbar
jaan us ke tan ke aage aati nahin nazar men

siine men tiir us ke TuuTe hain be-nihayat
surakh paḌ gae hain saare mire jigar men

ainda shaam ko ham roya kuḌha karenge
mutlaq asar na dekha nalidan-e-sahar men

be-sudh paḌa rahun huun us mast-e-naz bin main
aata hai hosh mujh ko ab to pahr pahr men

sirat se guftugu hai kya mo'tabar hai surat
hai ek sukhi lakḌi jo bu na ho agar men

ham-saya-e-mughan men muddat se huun chunanche
ik shira-khane ki hai divar mere ghar men

ab subh o shaam shayad girye pe rang aave
rahta hai kuchh jhamakta khunab chashm-e-tar men

aalam men ab-o-gil ke kyunkar nibah hoga
asbab gir paḌa hai saara mira safar men
