siyah raat nahin leti naam Dhalne ka
yahi to vaqt hai suraj tire nikalne ka

yahan se guzre hain guzrenge ham se ahl-e-vafa
ye rasta nahin parchhaiyon ke chalne ka

kahin na sab ko samundar baha ke le jaae
ye khel khatm karo kashtiyan badalne ka

bigaḌ gaya jo ye naqsha havas ke hathon se
to phir kisi ke sambhale nahin sambhalne ka

zamin ne kar liya kya tirgi se samjhauta
khayal chhoḌ chuke kya charagh jalne ka
