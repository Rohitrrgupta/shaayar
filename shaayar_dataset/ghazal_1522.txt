vaisa kahan hai ham se jaisa ki aage tha tu
auron se mil ke pyare kuchh aur ho gaya tu

chalen tamam be-Dhab baten fareb hain sab
hasil ki ai shukr lab ab vo nahin raha tu

jaate nahin uThae ye shor har sahar ke
ya ab chaman men bulbul ham hi rahenge ya tu

aa abr ek do dam aapas men rakhen sohbat
kuá¸Œhne ko huun main andhi rone ko hai bala tu

taqrib par bhi to tu pahlu tahi kare hai
das baar iid aai kab kab gale mila tu

tere dahan se us ko nisbat ho kuchh to kahiye
gul go kare hai daava khatir men kuchh na la tu

dil kyunke raast aave daava-e-ashnai
dariya-e-husn vo mah-e-kashti-ba-kaf gada tu

har fard yaas abhi se daftar hai tujh gale ka
hai qahr jab ki hoga harfon se ashna tu

aalam hai shauq-e-kushta-e-khilqat hai teri rafta
janon ki aarzu tu ankhon ka muddaa tu

munh kariye jis taraf ko so hi tiri taraf hai
par kuchh nahin hai paida kidhar hai a khuda tu

aati ba-khud nahin hai bad-e-bahar ab tak
do gaam tha chaman men Tak naaz se chala tu

kam meri aur aana kam aankh ka milana
karne se ye adaen hai muddaa ki ja tu

guft-o-shunud aksar mere tire rahe hai
zalim muaaf rakhiyo mera kaha-suna to

kah sanjh ke muue ko ai 'mir' roiin kab tak
jaise charagh-e-muflis ik-dam men jal bujha to
