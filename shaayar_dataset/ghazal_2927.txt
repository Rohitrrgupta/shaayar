munh taka hi kare hai jis tis ka
hairati hai ye aina kis ka

shaam se kuchh bujha sa rahta huun
dil hua hai charagh muflis ka

the bure mughbachon ke tevar lek
shaikh mai-khane se bhala khiska

daagh ankhon se khil rahe hain sab
haath dasta hua hai nargis ka

kasa-lais ab hua hai tu jis ka
faiz ai abr chashm-e-tar se uTha

aaj daman vasia hai is ka
taab kis ko jo hal-e-'mir' sune

haal hi aur kuchh hai majlis ka