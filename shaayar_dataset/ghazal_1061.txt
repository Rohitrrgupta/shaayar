jab yaar ne rakht-e-safar bandha kab zabt ka paara us din tha
har dard ne dil ko sahlaya kya haal hamara us din tha

jab khvab huiin us ki ankhen jab dhund hua us ka chehra
har ashk sitara us shab tha har zakhm angara us din tha

sab yaron ke hote sote ham kis se gale mil kar rote
kab galiyan apni galiyan thiin kab shahr hamara us din tha

jab tujh se zara ghafil Thahre har yaad ne dil par dastak di
jab lab pe tumhara naam na tha har dukh ne pukara us din tha

ik tum hi 'faraz' na the tanha ab ke to bala vajib aai
ik bhiiá¸Œ lagi thi maqtal men har dard ka maara us din tha
