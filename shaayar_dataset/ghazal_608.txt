husul kaam ka dil-khvah yaan hua bhi hai
samajat itni bhi sab se koi khuda bhi hai

muue hi jaate hain ham dard-e-ishq se yaaro
kaso ke paas is azar ki dava bhi hai

udasiyan thiin miri khanqa men qabil-e-sair
sanam-kade men to Tik aa ke dil laga bhi hai

ye kahiye kyunke ki khuban se kuchh nahin matlab
lage jo phirte hain ham kuchh to muddaa bhi hai

tira hai vahm ki main apne pairahan men huun
nigah ghaur se kar mujh men kuchh raha bhi hai

jo kholun sina-e-majruh to namak chhiḌke
jarahat us ko dikhane ka kuchh maza bhi hai

kahan talak shab-o-roz ah-e-dard-e-dil kahiye
har ek baat ko akhir kuchh intiha bhi hai

havas to dil men hamare jagah kare lekin
kahin hujum se andoh-e-gham ke ja bhi hai

faqat maza hi nahin ishq men bala bhi hai
qubul kariye tiri rah men ji ko kho dena

jo kuchh bhi paiye tujh ko to ashna bhi hai
jigar men sozan-e-mizhgan ke tiin kaDhab na gaḌo

kaso ke zakhm ko tu ne kabhu siya bhi hai
guzar shahr-e-vafa men samajh ke kar majnun

ki is dayar men 'mir' shikasta-pa bhi hai