siyahkar the ba-safa ho gae ham
tire ishq men kya se kya ho gae ham

na jaana ki shauq aur bhaá¸Œkega mera
vo samjhe ki us se juda ho gae ham

dam-e-vapsin aae pursish ko nahaq
bas ab jaao tum se khafa ho gae ham

hue mahv kis ki tamanna men aise
ki mustaghni-e-ma-siva ho gae ham

unhen ranj ab kyuun hua ham to khush hain
ki mar kar shahid-e-vafa ho gae ham

jab un se adab ne na kuchh munh se manga
to ik paikar-e-iltija ho gae ham

tiri fikr ka mubtila ho gaya dil
magar qaid-e-gham se riha ho gae ham

fana ho ke rah-e-mohabbat men 'hasrat'