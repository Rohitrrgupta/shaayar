main use tujh se mila deta magar dil mere
mere kuchh kaam nahin aae vasail mere

vo junun-khez masafat thi ki dekha hi nahin
umr bhar paanv se lipTi rahi manzil mere

tu mila hai to nikal aae hain dushman saare
vaqt kis kis ko uTha laaya muqabil mere

abr-e-girya ne vo tufan uThae ab ke
mere dariyaon ko kam paḌ gae sahil mere

jitna hal karta huun utna hi bigaḌ jaate hain
tu nahin janta ai dost masail mere

ishq men haar ke maani hi badal jaate hain
tujh ko malum nahin hai abhi qatil mere

be-ant safar mera muqaddar hai 'salim'
mujh men tai karta hai ye kaun marahil mere
