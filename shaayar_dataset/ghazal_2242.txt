aae hain 'mir' munh ko banae khafa se aaj
shayad bigaá¸Œ gai hai kuchh us bevafa se aaj

vashud hui na dil ko faqiron ke bhi mile
khulti nahin girah ye kasu ki dua se aaj

jiine men ikhtiyar nahin varna ham-nashin
ham chahte hain maut to apni khuda se aaj

saaqi Tuk ek mausam-e-gul ki taraf bhi dekh
Tapka paá¸Œe hai rang chaman men hava se aaj

tha ji men us se miliye to kya kya na kahiye 'mir'
par kuchh kaha gaya na gham-e-dil haya se aaj
