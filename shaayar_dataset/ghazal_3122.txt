'inayat mujh pe farmate hain shaikh-o-barhaman donon
muafiq apne apne apne paate hain mera chalan donon

tarane mere ham-ahang dair-o-ka’ba men yaksan
zaban par meri mauzun hoti hai hamd aur bhajan donon

mujhe ulfat hai sunni se bhi shi’a se bhi yaari hai
akhaḌe men dikha sakte hain dilkash bankpan donon

mujhe hotel bhi khush aata hai aur Thakur duvara bhi
tabarruk hai mire nazdik parshad aur mutton donon
