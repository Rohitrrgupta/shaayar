hain ravan us raah par jis ki koi manzil na ho
justuju karte hain us ki jo hamen hasil na ho

dasht-e-najd-e-yas men divangi ho har taraf
har taraf mahmil ka shak ho par kahin mahmil na ho

vahm ye tujh ko ajab hai ai jamal-e-kam-numa
jaise sab kuchh ho magar tu diid ke qabil na ho

vo khaá¸Œa hai ek bab-e-ilm ki dahliz par
main ye kahta huun use is khauf men dakhil na ho

chahta huun main 'munir' is umr ke anjam par
ek aisi zindagi jo is tarah mushkil na ho
