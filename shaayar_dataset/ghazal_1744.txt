mausam-e-gul aaya hai yaaro kuchh meri tadbir karo
yaani saya-e-sarv-o-gul men ab mujh ko zanjir karo

pesh-e-saayat kya jaae hai haq hai meri taraf so hai
main to chup baiTha huun yaksu gar koi taqrir karo

kaan laga rahta hai ghair us shokh kaman abru ke bahut
is to gunah-e-azim pe yaaro naak men us ki tiir karo

pher diye hain dil logon ke malik ne kuchh meri taraf
tum bhi Tuk ai ah-o-nala qalbon men tasir karo

aage hi azurda hain ham dil hain shikasta hamare sab
harf-e-ranjish biich men la kar aur na ab dil-gir karo

sher kiye mauzun to aise jin se khush hain sahib-e-dil
roven kuá¸Œhen jo yaad karen ab aisa tum kuchh 'mir' karo
