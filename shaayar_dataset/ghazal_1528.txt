khu samajh men nahin aati tire divanon ki
damanon ki na khabar hai na girebanon ki

raunaqen turfa taraqqi pe hain mai-khanon ki
har taraf be-khudi o be-khabari ki hai numud

qabil-e-did hai duniya tire hairanon ki
sahl is se to yahi hai ki sambhalen dil ko

minnaten kaun kare aap ke darbanon ki
aankh vaale tiri surat pe miTe jaate hain

sham-e-mahfil ki taraf bhiiḌ hai parvanon ki
ai jafakar tire ahd se pahle to na thi

kasrat is darja mohabbat ke pashimanon ki
raz-e-gham se hamen agah kiya khuub kiya

kuchh nihayat hi nahin aap ke ehsanon ki
shakl pariyon ki hai khu bhi nahin insanon ki

sair ham ko bhi mayassar hai bayabanon ki
ik bakheḌa hai nazar men sar-o-saman-e-vajud

ab ye halat hai tire sokhta-samanon ki
faiz-e-saqi ki ajab dhuum hai mai-khanon men

har taraf mai ki talab maang hai paimanon ki
ashiqon hi ka jigar hai ki hain khursand-e-jafa

kafiron ki hai ye himmat na musalmanon ki
yaad phir taaza hui haal se tere 'hasrat'

qais o farhad ke guzre hue afsanon ki