kaun tha vo khvab ke malbus men lipTa hua
raat ke gumbad se Takra kar palaT aai sada

main to tha bikhra hua sahil ki piili ret par
aur dariya men tha niila asman Duuba hua

soch ki sukhi hui shakhon se murjhae hue
TuuT kar girte hue lafzon ko main chunta raha

jab bhi khud ki khoj men nikla huun apne jism se
kaali tanhai ke jangal se guzarna hi paá¸Œa

phailta jaata hai ThanDi chandni ke saath saath
shoala shoala lazzaton ki tishnagi ka daera
