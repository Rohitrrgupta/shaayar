sham-e-gham kuchh us nigah-e-naz ki baten karo
be-khudi baá¸Œhti chali hai raaz ki baten karo

ye sukut-e-naz ye dil ki ragon ka TuTna
khamushi men kuchh shikast-e-saz ki baten karo

subh hone tak isi andaz ki baten karo
har rag-e-dil vajd men aati rahe dukhti rahe

yunhi us ke ja-o-beja naaz ki baten karo
jau adam ki jaan hai jo hai payam-e-zindagi

us sukut-e-raz us avaz ki baten karo
ishq rusva ho chala be-kaif sa bezar sa

aaj us ki nargas-e-ghammaz ki baten karo
naam bhi lena hai jis ka ik jahan-e-rang-o-bu

dosto us nau-bahar-e-naz ki baten karo
kis liye uzr-e-taghaful kis liye ilzam-e-ishq

aaj charkh-e-tafraqa-parvaz ki baten karo
kuchh qafas ki tiliyon se chhan raha hai nuur sa

kuchh faza kuchh hasrat-e-parvaz ki baten karo
jo hayat-e-javidan hai jo hai marg-e-na-gahan

aaj kuchh us naaz us andaz ki baten karo
ishq-e-be-parva bhi ab kuchh na-shakeba ho chala

jis ki furqat ne palaT di ishq ki kaaya 'firaq'
aaj us isa-nafas dam-saz ki baten karo
