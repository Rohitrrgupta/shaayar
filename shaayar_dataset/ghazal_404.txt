khayal dauḌa nigah uTThi qalam ne likkha zaban boli
magar vahi dil ki uljhanen hain kisi ne is ki girah na kholi

latafaton ke nazakaton ke 'ajib mazmun hain chaman men
saba ne jhaTka hai apna daman masak gai hai kali ki choli

khayal sha'ir ka hai nirala ye kah gaya ek kahne vaala
shabab ke saath yuun hai rindi ki jaise phagun ke saath holi

kaho ye rindan-e-asia se ki bazm-e-ishrat ke ThaTh badle
uḌan-khaTola hai ab mison ka gai parijan ki vo Doli
