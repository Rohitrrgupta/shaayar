sun bastiyon ka haal jo had se guzar gaiin
un ummaton ka zikr jo raston men mar gaiin

kar yaad un dinon ko ki abad thiin yahan
galiyan jo khaak o khuun ki dahshat se bhar gaiin

sarsar ki zad men aae hue bam-o-dar ko dekh
kaisi havaen kaisa nagar sard kar gaiin

kya baab the yahan jo sada se nahin khule
kaisi duaen thiin jo yahan be-asar gaiin

tanha ujaaá¸Œ burjon men phirta hai tu 'munir'
vo zar-fishaniyan tire rukh ki kidhar gaiin
