use ab ke vafaon se guzar jaane ki jaldi thi
magar is baar mujh ko apne ghar jaane ki jaldi thi

irada tha ki main kuchh der tufan ka maza leta
magar bechare dariya ko utar jaane ki jaldi thi

main apni muTThiyon men qaid kar leta zaminon ko
magar mere qabile ko bikhar jaane ki jaldi thi

main akhir kaun sa mausam tumhare naam kar deta
yahan har ek mausam ko guzar jaane ki jaldi thi

vo shakhon se juda hote hue patton pe hanste the
baá¸Œe zinda-nazar the jin ko mar jaane ki jaldi thi

main sabit kis tarah karta ki har aina jhuTa hai
kai kam-zarf chehron ko utar jaane ki jaldi thi
