ham ne jaana tha sukhan honge zaban par kitne
par qalam haath jo aai likhe daftar kitne

main ne is us sannaa se sar khincha hai
ki har ik kuche men jis ke the hunar-var kitne

kishvar-e-ishq ko abad na dekha ham ne
har gali-kuche men uujaá¸Œ paá¸Œe the ghar kitne

aah nikli hai ye kis ki havas sair-e-bahar
aate hain baagh men avara hue par kitne

dekhiyo panja-e-mizhgan ki Tak atish-dasti
har sahar khaak men milte hain dar-e-tar kitne

kab talak ye dil sad-para nazar men rakhiye
us par ankhen hi siye rahte hain dilbar kitne

'umr guzri ki nahin do aadam se koi
jis taraf dekhiye 'arse men hain ab khar kitne

tu hai bechara gada 'mir' tira kya mazkur
mil gae khaak men yaan sahab afsar kitne
