chori men dil ki vo hunar kar gaya
dekhte hi ankhon men ghar kar gaya

dahr men main khak-basar hi raha
umr ko is taur basar kar gaya

dil nahin hai manzil-e-sina men ab
yaan se vo bechara safar kar gaya

haif jo vo nuskha-e-dil ke upar
sarsari si ek nazar kar gaya

kis ko mire haal se thi agahi
nala-e-shab sab ko khabar kar gaya

apne jigar se tu guzar kar gaya
'mir' bhi shaam apni sahar kar gaya
