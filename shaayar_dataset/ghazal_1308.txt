haath diya is ne mire haath men
main to vali ban gaya ik raat men

ishq karoge to kamaoge naam
tohmaten baTti nahin khairat men

ishq buri shai sahi par dosto
dakhl na do tum miri har baat men

mujh pe tavajjoh hai sab afat ki
koi kashish to hai miri zaat men

rah-numa tha mira ik samri
kho gaya main shahr-e-tilismat men

mujh ko laga aam sa ik aadmi
aaya vo jab kaam ke auqat men

shaam ki gul-rang hava kya chali
dard mahakne laga jazbat men

haath men kaghaz ki liye chhatriyan
ghar se na nikla karo barsat men

rabt baá¸Œhaya na 'qatil' is liye
farq tha donon ke khayalat men
