dil ka dayar-e-khvab men duur talak guzar raha
paanv nahin the darmiyan aaj baá¸Œa safar raha

ho na saka hamen kabhi apna khayal tak nasib
naqsh kisi khayal ka lauh-e-khayal par raha

naqsh-garon se chahiye naqsh o nigar ka hisab
rang ki baat mat karo rang bahut bikhar raha

jaane guman ki vo gali aisi jagah hai kaun si
dekh rahe ho tum ki main phir vahin ja ke mar raha

dil mire dil mujhe bhi tum apne khavas men rakho
yaran tumhare baab men main hi na mo'tabar raha

shahr-e-firaq-e-yar se aai hai ik khabar mujhe
kucha-e-yad-e-yar se koi nahin ubhar raha
