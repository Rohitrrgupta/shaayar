girafta-dil hain bahut aaj tere divane
khuda kare koi tere siva na pahchane

miTi miTi si umiden thake thake se khayal
bujhe bujhe se nigahon men gham ke afsane

hazar shukr ki ham ne zaban se kuchh na kaha
ye aur baat ki puchha na ahl-e-duniya ne

chhalak ke rah gae teri nazar ke paimane
khayal aa gaya manus rahguzaron ka

palaT ke aa gae manzil se tere divane
kahan hai tu ki tire intizar men ai dost

tamam raat sulagte hain dil ke virane
umid-e-pursish-e-gham kis se kijiye 'nasir'

jo apne dil pe guzarti hai koi kya jaane