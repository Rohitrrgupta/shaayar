aisa tira rahguzar na hoga
har gaam pe jis men sar na hoga

kya in ne nashe men mujh ko maara
itna bhi tu be-khabar na hoga

dhoka hai tamam bahr duniya
dekhega ki honT tar na hoga

aai jo shikast aaine par
ru-e-dil yaar idhar na hoga

dashnon se kisi ka itna zalim
TukḌe TukḌe jigar na hoga

ab dil ke taiin diya to samjha
mehnat-zadon ke jigar na hoga

duniya ki na kar tu khvast-gari
us se kabhu bahra-var na hoga

aa khana-kharabi apni mat kar
qahba hai ye us se ghar na hoga

ho us se jahan siyah tad bhi
naale men mire asar na hoga

phir nauhagari kahan jahan men
matam-zada 'mir' agar na hoga
