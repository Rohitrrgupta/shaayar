sar hi ab phoá¸Œiye nadamat men
niind aane lagi hai furqat men

hain dalilen tire khilaf magar
sochta huun tiri himayat men

ruuh ne ishq ka fareb diya
jism ko jism ki adavat men

ab faqat adaton ki varzish hai
ruuh shamil nahin shikayat men

ishq ko darmiyan na laao ki main
chikhta huun badan ki usrat men

ye kuchh asan to nahin hai ki ham
ruThte ab bhi hain muravvat men

vo jo taamir hone vaali thi
lag gai aag us imarat men

zindagi kis tarah basar hogi
dil nahin lag raha mohabbat men

yahi mumkin tha itni ujlat men
phir banaya khuda ne aadam ko

apni surat pe aisi surat men
aur phir aadmi ne ghaur kiya

chhipkili ki latif sanat men
ai khuda jo kahin nahin maujud

kya likha hai hamari qismat men