jaga sake na tire lab lakir aisi thi
hamare bakht ki rekha bhi 'mir' aisi thi

ye haath chume gae phir bhi be-gulab rahe
jo rut bhi aai khizan ki safir aisi thi

vo mere paanv ko chhune jhuka tha jis lamhe
jo mangta use deti amiir aisi thi

shahadaten mire haq men tamam jaati thiin
magar khamosh the munsif nazir aisi thi

katar ke jaal bhi sayyad ki raza ke baghair
tamam umr na uḌti asiir aisi thi

phir us ke baad na dekhe visal ke mausam
judaiyon ki ghaḌi chashm-gir aisi thi

bas ik nigah mujhe dekhta chala jaata
us aadmi ki mohabbat faqir aisi thi

rida ke saath luTere ko zad-e-rah bhi diya
tiri farakh-dili mere viir aisi thi

kabhi na chahne valon ka khun-baha manga