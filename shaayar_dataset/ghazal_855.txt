kuchh mauj-e-hava pechan ai 'mir' nazar aai
shayad ki bahar aai zanjir nazar aai

dilli ke na the kuche auraq-e-musavvar the
jo shakl nazar aai tasvir nazar aai

maghrur bahut the ham aansu ki sarayat par
so subh ke hone ko tasir nazar aai

gul-bar kare haiga asbab-e-safar shayad
ghunche ki tarah bulbul dil-gir nazar aai

us ki to dil-azari be-hech hi thi yaaro
kuchh tum ko hamari bhi taqsir nazar aai
