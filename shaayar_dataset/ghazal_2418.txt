ab shauq se ki jaan se guzar jaana chahiye
bol ai hava-e-shahr kidhar jaana chahiye

kab tak isi ko akhiri manzil kahenge ham
ku-e-murad se bhi udhar jaana chahiye

vo vaqt aa gaya hai ki sahil ko chhoá¸Œ kar
gahre samundaron men utar jaana chahiye

ab raftagan ki baat nahin karvan ki hai
jis samt bhi ho gard-e-safar jaana chahiye

kuchh to subut-e-khun-e-tamanna kahin mile
hai dil tahi to aankh ko bhar jaana chahiye

ya apni khvahishon ko muqaddas na jante
ya khvahishon ke saath hi mar jaana chahiye
