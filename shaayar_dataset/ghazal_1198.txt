tuur tha kaaba tha dil tha jalva-zar-e-yar tha
ishq sab kuchh tha magar phir alam-e-asrar tha

hijr men Thahra hua dil saghar-e-sarshar tha
alvidaa ai bazm-e-anjum hijr ki shab al-firaq

ek ada se be-niyaz-e-qurb-o-duri kar diya
mavra-e-vasl-o-hijran husn ka iqrar tha

yuun to sach ye hai ki rona ishq men bekar tha
zindagi kya thi ghubar-e-rahguzar-e-yar tha

ulfat-e-derina ka jab zikr isharon men kiya
muskura kar mujh se puchha tum ko kis se pyaar tha

dil-dukhe roe hain shayad is jagah ai ku-e-dost
khaak ka itna chamak jaana zara dushvar tha

zarra zarra aaina tha khud-numai ka 'firaq'