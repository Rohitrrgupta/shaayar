hai ajab haal ye zamane ka
yaad bhi taur hai bhulane ka

pasand aaya bahut hamen pesha
khud hi apne gharon ko Dhane ka

kaash ham ko bhi ho nasib kabhi
main bhi ab lab nahin hilane ka

jaan kya ab tira piyala-e-naf
nashsha mujh ko nahin pilane ka

shauq hai is dil-e-darinda ko
aap ke honT kaaT khane ka

itna nadim hua huun khud se ki main
ab nahin khud ko azmane ka

kya kahun jaan ko bachane main
'jaun' khatra hai jaan jaane ka

ye jahan 'jaun' ik jahannum hai
yaan khuda bhi nahin hai aane ka

zindagi ek fan hai lamhon ko
apne andaz se ganvane ka
