mili havaon men uá¸Œne ki vo saza yaaro
ki main zamin ke rishton se kaT gaya yaaro

vo be-khayal musafir men rasta yaaro
kahan tha bas men mire us ko rokna yaaro

mire qalam pe zamane ki gard aisi thi
ki apne baare men kuchh bhi na likh saka yaaro

tamam shahr hi jis ki talash men gum tha
main us ke ghar ka pata kis se puchhta yaaro

jo be-shumar dilon ki nazar men rahta tha
vo apne bachchon ko ik ghar na de saka yaaro

janab-e-'mir' ki khud-gharziyon ke sadqe men
miyan 'vasim' ke kahne ko kya bacha yaaro
