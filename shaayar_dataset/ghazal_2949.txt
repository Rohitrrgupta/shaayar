izn-e-khiram lete hue asman se ham
haT kar chale hain rahguzar-e-karvan se ham

kya puchhte ho jhumte aae kahan se ham
pi kar uThe hain khum-kada-e-asman se ham

kyunkar hua hai faash zamane pe kya kahen
vo raz-e-dil jo kah na sake raz-dan se ham

guzre hain laakh baar isi kahkashan se ham
kya kya hua hai ham se junun men na puchhiye

uljhe kabhi zamin se kabhi asman se ham
har nargis-e-jamil ne makhmur kar diya

pi kar uThe sharab har ik bostan se ham
Thukra diye hain aql o khirad ke sanam-kade

ghabra chuke the kashmakash-e-imtihan se ham
dekhenge ham bhi kaun hai sajda taraz-e-shauq

le sar uTha rahe hain tire astan se ham
bakhshi hain ham ko ishq ne vo juraten 'majaz'

Darte nahin siyasat-e-ahl-e-jahan se ham