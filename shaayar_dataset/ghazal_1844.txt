jab se qarib ho ke chale zindagi se ham
khud apne aaine ko lage ajnabi se ham

kuchh duur chal ke raste sab ek se lage
milne gae kisi se mil aae kisi se ham

achchhe bure ke farq ne basti ujaaá¸Œ di
majbur ho ke milne lage har kisi se ham

shaista mahfilon ki fazaon men zahr tha
zinda bache hain zehn ki avargi se ham

achchhi bhali thi duniya guzare ke vaste
uljhe hue hain apni hi khud-agahi se ham

jangal men duur tak koi dushman na koi dost
manus ho chale hain magar bambai se ham
