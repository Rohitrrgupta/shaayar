bhed paaen to rah-e-yar men gum ho jaaen
varna kis vaste be-kar men gum ho jaaen

kya karen arz-e-tamanna ki tujhe dekhte hi
lafz pairaya-e-izhar men gum ho jaaen

ye na ho tum bhi kisi bhiiá¸Œ men kho jaao kahin
ye na ho ham kisi bazar men gum ho jaaen

kis tarah tujh se kahen kitna bhala lagta hai
tujh ko dekhen tire didar men gum ho jaaen

ham tire shauq men yuun khud ko ganva baiThe hain
jaise bachche kisi tyauhar men gum ho jaaen

pech itne bhi na do kirmak-e-resham ki tarah
dekhna sar hi na dastar men gum ho jaaen

aisa ashob-e-zamana hai ki Dar lagta hai
dil ke mazmun hi na ashar men gum ho jaaen

shahryaron ke bulave bahut aate hain 'faraz'
ye na ho aap bhi darbar men gum ho jaaen
