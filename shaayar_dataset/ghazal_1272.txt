ab zoaf se Dhahta hai betabi shitabi ki
us dil ke taá¸Œapne ne kya khana-kharabi ki

un daras-gahon men vo aaya na nazar ham ko
kya naqal karun khubi us chehra kitabi ki

bhunte hain dil ik janib sakte hain jigar yaksu
hai majlis-e-mushtaqan dukan kababi ki

talkh us lab-e-mai-gun se sab sunte hain kis khatir
tah-dar nahin hoti guftar sharabi ki

yak bu kushi bulbul hai maujib-e-sad-masti
pur-zor hai kya daaru ghunche ki gulabi ki

ab soz-e-mohabbat se saare jo phaphole hain
hai shakl mire dil ki sab shisha hababi ki

nash-murda mire munh se yaan harf nahin nikla
jo baat ki main ne ki so 'mir' hisabi ki
