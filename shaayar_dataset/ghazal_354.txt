rang be-rang hon khushbu ka bharosa jaae
meri ankhon se jo duniya tujhe dekha jaae

ham ne jis raah ko chhoḌa phir use chhoḌ diya
ab na jaenge udhar chahe zamana jaae

main ne muddat se koi khvab nahin dekha hai
haath rakh de miri ankhon pe ki niind aa jaae

main gunahon ka taraf-dar nahin huun phir bhi
raat ko din ki nigahon se na dekha jaae

kuchh baḌi sochon men ye sochen bhi shamil hain 'vasim'
kis bahane se koi shahr jalaya jaae
