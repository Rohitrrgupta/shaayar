ishq hai to ishq ka izhar hona chahiye
aap ko chehre se bhi bimar hona chahiye

aap dariya hain to phir is vaqt ham khatre men hain
aap kashti hain to ham ko paar hona chahiye

aire-ghaire log bhi paá¸Œhne lage hain in dinon
aap ko aurat nahin akhbar hona chahiye

zindagi tu kab talak dar-dar phiraegi hamen
TuTa-phuTa hi sahi ghar-bar hona chahiye

apni yadon se kaho ik din ki chhuTTi de mujhe
ishq ke hisse men bhi itvar hona chahiye
