aap apna ghubar the ham to
yaad the yadgar the ham to

pardagi ham se kyuun rakha parda
tere hi parda-dar the ham to

vaqt ki dhuup men tumhare liye
uá¸Œe jaate hain dhuul ke manind

andhiyon par savar the ham to
ham ne kyuun khud pe eatibar kiya

sakht be-e'tibar the ham to
sharm hai apni baar baari ki

be-sabab baar baar the ham to
kyuun hamen kar diya gaya majbur

khud hi be-ikhtiyar the ham to
tum ne kaise bhula diya ham ko

tum se hi mustaar the ham to
khush na aaya hamen jiye jaana

lamhe lamhe pe baar the ham to
sah bhi lete hamare taanon ko

jan-e-man jan-nisar the ham to
khud ko dauran-e-hal men apne

be-tarah nagavar the ham to
tum ne ham ko bhi kar diya barbad

ham ko yaron ne yaad bhi na rakha
'jaun' yaron ke yaar the ham to
