hai abhi mahtab baaqi aur baaqi hai sharab
aur baaqi mere tere darmiyan sadha hisab

dil men yuun bedar hote hain khayalat-e-ghazal
ankhen malte jis tarah uTThe koi mast-e-shabab

gesu-e-khamdar men ashar-e-tar ki ThanDaken
atish-e-rukhsar men qalb-e-tapan ka iltihab

ek aalam par nahin rahti hain kaifiyyat-e-ishq
gaah registan bhi dariya gaah dariya bhi sarab

kaun rakh sakta hai is ko sakin-o-jamid ki ziist
DhunDiye kyon istiara aur tashbih-o-misal

husn to vo hai bataen jis ko husn-e-la-javab
ai 'firaq' uThti hain hairat ki nigahen ba-adab

us ke dil ki khalvaton men ho raha huun baryab