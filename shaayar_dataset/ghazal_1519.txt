barkaten sab hain ayaan daulat-e-ruhani ki
vaah kya baat hai us chehra-e-nurani ki

shauq dekhe tujhe kis aankh se ai mehr-e-jamal
kuchh nihayat hi nahin teri darakhshani ki

mujh se vo sag bhi hai afzal jise izzat ho nasib
jab suna yaad kiya karte ho tum bhi to mujhe

kya kahun had na rahi kuchh miri hairani ki
sai-e-ahbab ko nahaq hai rihai ka khayal

aur hi kuchh hai tamanna tire zindani ki
vo tabassum bhi qayamat hai tira bad-e-jafa

tu ne di ho jise khidmat namak-afshani ki
mushkilon se jo muqabil hui himmat meri

qadr baaqi na rahi aish-e-tan-asani ki
rah gaya jal ke tiri bazm men parvana jo raat

khinch gai shakl miri sokhta-samani ki
rashk-e-shahi ho na kyuun apni faqiri 'hasrat'

kab se karte hain ghulami shah-e-jilani ki