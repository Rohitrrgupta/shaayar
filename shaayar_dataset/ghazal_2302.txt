sharminda unhen aur bhi ai mere khuda kar
dastar jinhen di hai unhen sar bhi ata kar

luuTa hai sada jis ne hamen dost bana kar
ham khush hain usi shakhs se phir haath mila kar

Dar hai ki na le jaae vo ham ko bhi chura kar
ham laae hain ghar men jise mehman bana kar

ik mauj dabe paanv taaqub men chali aai
ham khush the bahut ret ki divar bana kar

ham chahen ki mil jaaen hamen Dher se moti
siá¸Œhi kisi pur-haul samundar men laga kar

darkar ujala hai magar sahme hue hain
kar de na andhera koi barud jala kar

le is ne tira kasa-e-jan toá¸Œ hi Daala
ja kucha-e-qatil men 'qatil' aur sada kar
