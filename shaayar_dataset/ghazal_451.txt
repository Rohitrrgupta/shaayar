na apne jism men ham the na tu tha
har ik ke paanv par jhukte kaTi umr

na samjhe ham ki kis qalib men tu tha
jahan pahunche usi ka nuur paaya

jidhar dekha vahi khurshid-ru tha
jagah daman men apne kyuun na dete

ki tifl-e-ashk apna hi lahu tha
kahun kya dil ki main nazuk-mizaji

khuda bakhshe nihayat tund-khu tha
main kaifiyyat kahun kya bazm-e-mai ki

ki miina haath men ankhon men tu tha
ghash aaya us ne tauli tegh jab jab

ajab halka hamara bhi lahu tha
bahut DhunDa kahin paaya na ham ne

bata de ye ki kis goshe men tu tha
bacha qatil ka daman lillahil-hamd

bahut khaula hua apna lahu tha
udu the saqiya sab mai-kade men

yahi ik aas thi palle pe tu tha
libas-e-kuhna jab tha apna sad-chak

to phir bekar paivand o rafu tha
ghazab men aa ke tujh ko toá¸Œta shaikh

natija bahas ka kya ai subu tha
tiri tasvir the ham bhi kisi vaqt

yahi naqsha hamara hu-ba-hu tha
nazar men hech tha kaunain saaqi

labalab jaam tha ham the subu tha
saza laghzish ki paate bazm men ham

khuda ko khair karna tha ki tu tha