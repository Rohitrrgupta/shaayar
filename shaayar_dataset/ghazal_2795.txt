angḌai par angḌai leti hai raat judai ki
tum kya samjho tum kya jaano baat miri tanhai ki

kaun siyahi ghol raha tha vaqt ke bahte dariya men
main ne aankh jhuki dekhi hai aaj kisi harjai ki

TuuT gae sayyal nagine phuuT bahe rukhsaron par
dekho mera saath na dena baat hai ye rusvai ki

vasl ki raat na jaane kyuun israr tha un ko jaane par
vaqt se pahle Duub gae taron ne baḌi danai ki

uḌte uḌte aas ka panchhi duur ufuq men Duub gaya
rote rote baiTh gai avaz kisi saudai ki
