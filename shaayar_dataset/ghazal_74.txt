allah agar taufiq na de insan ke bas ka kaam nahin
faizan-e-mohabbat aam sahi irfan-e-mohabbat aam nahin

ye tu ne kaha kya ai nadan fayyazi-e-qudrat aam nahin
tu fikr o nazar to paida kar kya chiiz hai jo inaam nahin

ya-rab ye maqam-e-ishq hai kya go dida-o-dil nakam nahin
taskin hai aur taskin nahin aram hai aur aram nahin

avaz-e-shikast-e-dil hi to hai avaz-e-shikast-e-jam nahin
aana hai jo bazm-e-janan men pindar-e-khudi ko toḌ ke aa

ai hosh-o-khirad ke divane yaan hosh-o-khirad ka kaam nahin
zahid ne kuchh is andaz se pi saaqi ki nigahen paḌne lagin

mai-kash yahi ab tak samjhe the shaista daur-e-jam nahin
ishq aur gavara khud kar le be-shart shikast-e-fash apni

dil ki bhi kuchh un ke sazish hai tanha ye nazar ka kaam nahin
sab jis ko asiri kahte hain vo to hai amiri hi lekin

vo kaun si azadi hai yahan jo aap khud apna daam nahin