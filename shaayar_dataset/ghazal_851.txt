andoh se hui na rihai tamam shab
mujh dil-zada ko niind na aai tamam shab

jab main shuru qissa kiya ankhen khol diin
yaani thi mujh ko chasm-numai tamam shab

chashmak chali gai thi sitaron ki subh tak
ki asman ne dida-darai tamam shab

bakht-e-siyah ne der men kal yavari si ki
thi dushmanon se us ko laá¸Œai tamam shab

baiThe hi guzri vaade ki shab vo na aa phira
iiza ajab tarah ki uThai tamam shab

sannahaTen se dil se guzar jaaen so kahan
bulbul ne go ki nala-sarai tamam shab

taare se meri palkon pe qatre sarishk ke
dete rahe hain 'mir' dikhai tamam shab
