junun kam justuju kam tishnagi kam
nazar aae na kyuun dariya bhi shabnam

ba-hamdillah tu hai jis ka hamdam
kahan us qalb men gunjaish-e-gham

tavajjoh be-nihayat aur nazar kam
miri ankhon ne dekha hai vo aalam

ki har aalam hai laghzish-ha-e-paiham
khata kyunkar na hoti afiyat-soz

ki jannat hi na thi meraj-e-adam
jahan baiThe nazar aae hamin ham

vo ik husn-e-sarapa allah allah
ki jis ki har ada aalam hi aalam

kahan ik naznin doshiza shabnam
masarrat zindagi ka dusra naam

masarrat ki tamanna mustaqil gham