tu asir-e-bazm hai ham-sukhan tujhe zauq-e-nala-e-nai nahin
tira dil gudaz ho kis tarah ye tire mizaj ki lai nahin

tira har kamal hai zahiri tira har khayal hai sarsari
koi dil ki baat karun to kya tire dil men aag to hai nahin

jise sun ke ruuh mahak uThe jise pi ke dard chahak uThe
tire saaz men vo sada nahin tire mai-kade men vo mai nahin

kahan ab vo mausam-e-rang-o-bu ki ragon men bol uThe lahu
yunhi nagavar chubhan si hai ki jo shamil-e-rag-o-pai nahin

tira dil ho dard se ashna to ye naala ghaur se sun zara
baá¸Œa jan-gusil hai ye vaqia ye fasana-e-jam-o-kai nahin

main huun ek shair-e-be-nava mujhe kaun chahe mire siva
main amir-e-sham-o-ajam nahin main kabir-e-kufa-o-rai nahin

yahi sher hain miri saltanat isi fan men hai mujhe afiyat
mire kasa-e-shab-o-roz men tire kaam ki koi shai nahin
