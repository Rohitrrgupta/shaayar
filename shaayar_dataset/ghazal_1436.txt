nasib-e-ishq dil-e-be-qarar bhi to nahin
bahut dinon se tira intizar bhi to nahin

tu ham-sukhan bhi nahin raz-dar bhi to nahin
zamana pursish-e-gham bhi kare to kya hasil

ki tera gham gham-e-lail-o-nihar bhi to nahin
tiri nigah-e-taghaful ko kaun samjhae

ki apne dil pe mujhe ikhtiyar bhi to nahin
tu hi bata ki tiri khamushi ko kya samjhun

tiri nigah se kuchh ashkar bhi to nahin
vafa nahin na sahi rasm-o-rah kya kam hai

tiri nazar ka magar e'tibar bhi to nahin
agarche dil tiri manzil na ban saka ai dost

magar charagh-e-sar-e-rahguzar bhi to nahin
bahut fasurda hai dil kaun is ko bahlae

udaas bhi to nahin be-qarar bhi to nahin
tu hi bata tire be-khanuman kidhar jaaen

ki raah men shajar saya-dar bhi to nahin
falak ne phenk diya barg-e-gul ki chhanv se duur

vahan paá¸Œe hain jahan khar-zar bhi to nahin
jo zindagi hai to bas tere dard-mandon ki

ye jabr bhi to nahin ikhtiyar bhi to nahin
ye karobar koi karobar bhi to nahin
