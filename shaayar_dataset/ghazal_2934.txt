is shahr-e-sang-dil ko jala dena chahiye
phir us ki khaak ko bhi uá¸Œa dena chahiye

milti nahin panah hamen jis zamin par
ik hashr us zamin pe uTha dena chahiye

had se guzar gai hai yahan rasm-e-qaheri
is dahr ko ab is ki saza dena chahiye

ik tez raad jaisi sada har makan men
logon ko un ke ghar men Dara dena chahiye

gum ho chale ho tum to bahut khud men ai 'munir'
duniya ko kuchh to apna pata dena chahiye
