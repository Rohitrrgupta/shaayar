dariya duur nahin aur pyasa rah sakta huun
us se mile baghair bhi zinda rah sakta huun

us ki be-taufiq mohabbat ke jangal men
aadha gum ho kar bhi aadha rah sakta huun

kaisa rahta huun mat puchho shahr men us ke
vaisa hi rahta huun jaisa rah sakta huun

tanha rahne men bhi koi uzr nahin hai
lekin us ke saath hi tanha rah sakta huun

vo bhi daman chhoá¸Œne ko tayyar nahin hai
main bhi abhi is shakh se uljha rah sakta huun

kuchh mujh ko khud bhi andaza hona chahiye
kitna zaae ho kar kitna rah sakta huun

jis halat se nikal aaya huun koshish karke
is men vo chahe to dobara rah sakta huun

ek anokhe khvab ke andar sote jagte
rahta huun main aur hamesha rah sakta huun

jitne fasle par rakhta hai 'zafar' vo mujh ko
rah bhi sakta huun lekin kya rah sakta huun
