zindagi ke gham lakhon aur chashm-e-nam tanha
hasraton ki mayyat par ro rahe hain ham tanha

mil saka na koi bhi ham-safar zamane men
kaTte rahe barson jada-e-alam tanha

khel to nahin yaaro raste ki tanhai
koi ham ko dikhlae chal ke do-qadam tanha

dil ko chheá¸Œti hogi yad-e-raftagan aksar
laakh ji ko bahlaen shaikh-e-mohtaram tanha

masjiden tarasti hain us taraf azanon ko
is taraf shivalon men rah gae sanam tanha

is bhari khudai men vo bhi aaj akele hain
khalvaton men rah kar bhi jo rahe the kam tanha

thi 'qatil' chahat men un ki bhi raza shamil
phir bhi ham hi Thahre hain morid-e-sitam tanha
