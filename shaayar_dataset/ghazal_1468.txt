teri zulfen ghair agar suljhaega
aankh valon se na dekha jaega

sab tarah ki sakhtiyan sah jaega
kyuun dila tu bhi kabhi kaam aaega

ek din aisa bhi naseh aaega
gham ko main aur gham mujhe kha jaega

ai falak aisa bhi ik din aaega
jab kiye par apne tu pachhtaega

vasl men dhaḌka hai nahaq hijr ka
vo din aenge tujhe samjhaega

aa chuke ahbab uThane meri laash
naaz us ko dekhiye kab laega

choT khaae dil ka matam-dar hai
mera naala bhi taḌapta jaega

chhoḌ de ham vahshiyon ko ai ghubar
pichhe pichhe tu kahan tak aaega

dekhiye kab phir ke qasid aaega
hijr men naale ghanimat jaan le

phir to khud ai zof tu pachhtaega
nim-kushta hain to hain phir kya karen

kuchh agar bolen to vo sharmaega
josh-e-vahshat tujh pe sadqe apni jaan

kaun talve is tarah sahlaega
aur bhi taḌpa diya gham-khvar ne

khud hai vahshi kya mujhe bahalaega
rah-rau tujh sa kahan ai khizr-e-shauq

kaun teri khak-e-pa ko paega
baagh men kya jaaen aati hai khizan

gul ka utra munh na dekha jaega