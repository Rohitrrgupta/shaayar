taá¸Œapna bhi dekha na bismil ka apne
main kushta huun andaz-e-qatil ka apne

na puchho ki ahval na-gufta-bah hai
musibat ke maare hue dil ka apne

dil-e-zakhm-khurda ke aur ik lagai
mudava kya khuub ghayal ka apne

jo khosha tha sad khirman-e-barq tha yaan
jalaya hua huun main hasil ka apne

Tak abru ko meri taraf kiije maail
kabhu dil bhi rakh liije maail ka apne

hua daftar-e-qais akhir abhi yaan
sukhan hai junun ke avael ka apne

binaen rakhin main ne aalam men kya kya
huun banda khayalat-e-batil ka apne

maqam-e-fana vaqiye men jo dekha
asar bhi na tha gor manzil ka apne
