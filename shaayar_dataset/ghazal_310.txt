TuuT gaya hava ka zor sail-e-bala utar gaya
sang-o-kulukh rah gae lahar gai bhanvar gaya

vo bhi ajiib daur tha dil ka chalan hi aur tha
shaam hui to ji uTha subh hui to mar gaya

kis ke bandhe hue the ham daman-e-mahtab se
ham bhi udhar udhar gae chand jidhar jidhar gaya

kitne rafiq-o-ham-safar jin ki mili na kuchh khabar
kis ke qadam uThe kidhar kaun kahan pasar gaya

bujh gai raunaq-e-badan uá¸Œ gaya rang-e-pairahan
jaan umid-var-e-man vaqt bahut guzar gaya
