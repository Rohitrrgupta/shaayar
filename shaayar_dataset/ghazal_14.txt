safar ko jab bhi kisi dastan men rakhna
qadam yaqin men manzil guman men rakhna

jo saath hai vahi ghar ka nasib hai lekin
jo kho gaya hai use bhi makan men rakhna

jo dekhti hain nigahen vahi nahin sab kuchh
ye ehtiyat bhi apne bayan men rakha

vo ek khvab jo chehra kabhi nahin banta
bana ke chand use asman men rakhna

chamakte chand-sitaron ka kya bharosa hai
zamin ki dhuul bhi apni uá¸Œaan men rakhna
