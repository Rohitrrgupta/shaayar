aqaed vahm hain mazhab khayal-e-kham hai saaqi
azal se zehn-e-insan basta-e-auham hai saaqi

haqiqat-ashnai asl men gum-karda raahi hai
mubarak ho zaifi ko khirad ki falsafa-rani

abhi tak raste ke pech-o-kham se dil dhaá¸Œakta hai
mira zauq-e-talab shayad abhi tak khaam hai saaqi

vahan bheja gaya huun chaak karne parda-e-shab ko
jahan har subh ke daman pe aks-e-sham hai saaqi

mire saghar men mai hai aur tire hathon men barbat hai
vatan ki sar-zamin men bhuuk se kohram hai saaqi

zamana barsar-e-paikar hai pur-haul shoalon se
tire lab par abhi tak naghma-e-khayyam hai saaqi
