talab ho sabr ki aur dil men aarzu aae
ghazab hai dost ki khvahish ho aur 'adu aae

tum apna rang badalte raho falak ki tarah
kisi ki aankh men ashk aae ya lahu aae

tiri judai se hai ruuh par ye zulm-e-havas
main apne aap men phir kyon rahun jo tu aae

riya ka rang na ho mustanad hain vo aâ€™mal
kalam pukhta hai jab dard-e-dil ki bu aae

labon ka bosa jise mil gaya ho vo jaane
qadam to us but-e-be-din ke ham bhi chhu aae

khuli jo aankh javani men 'ishq aa pahuncha
jo garmiyon men khulen dar to kyon na lu aae

vo mai nasib kahan in havas-paraston ko
ki ho qadam ko na laghzish na munh se bu aae
