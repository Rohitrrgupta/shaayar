ek parvaz ko bhi rukhsat-e-sayyad nahin
varna ye kunj-e-qafas baiza-e-faulad nahin

shaikh-e-uzlat to tah-e-khak bhi pahunchegi baham
muft hai sair ki ye alam-e-ijad nahin

daad le chhoá¸Œun main sayyad se apni lekin
zoaf se mere taiin taqat-e-faryad nahin

kyuun hi maazur bhi rakh yuun to samajh dil men shaikh
ye qadah-khvar mire qabil-e-irshad nahin

be-sutun bhi hai vahi aur vahi ju-e-shir
tha namak shohrat-e-shirin ka so farhad nahin

kya kahun 'mir' faramosh kiya un ne tujhe
main to taqrib bhi ki par tu use yaad nahin
