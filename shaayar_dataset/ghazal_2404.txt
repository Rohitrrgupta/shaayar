sitam sikhlaega rasm-e-vafa aise nahin hota
sanam dikhlaenge rah-e-khuda aise nahin hota

gino sab hasraten jo khuun hui hain tan ke maqtal men
mire qatil hisab-e-khun-baha aise nahin hota

jahan-e-dil men kaam aati hain tadbiren na taaziren
yahan paiman-e-taslim-o-raza aise nahin hota

har ik shab har ghaá¸Œi guzre qayamat yuun to hota hai
magar har subh ho roz-e-jaza aise nahin hota

ravan hai nabz-e-dauran gardishon men asman saare
jo tum kahte ho sab kuchh ho chuka aise nahin hota
