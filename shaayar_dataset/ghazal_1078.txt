mustaqil mahrumiyon par bhi to dil maana nahin
laakh samjhaya ki is mahfil men ab jaana nahin

khud-farebi hi sahi kya kijiye dil ka ilaaj
tu nazar phere to ham samjhen ki pahchana nahin

ek duniya muntazir hai aur teri bazm men
is tarah baiThe hain ham jaise kahin jaana nahin

ji men jo aati hai kar guzro kahin aisa na ho
kal pasheman hon ki kyuun dil ka kaha maana nahin

zindagi par is se baá¸Œh kar tanz kya hoga 'faraz'
us ka ye kahna ki tu shaer hai divana nahin
