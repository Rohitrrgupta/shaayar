chhuTta hi nahin ho jise azar-e-mohabbat
mayus huun main bhi ki huun bimar-e-mohabbat

imkan nahin jite-ji ho is qaid se azad
mar jaae tabhi chhuTe giraftar-e-mohabbat

taqsir na khuban ki na jallad ka kuchh jurm
har jins ke khvahan mile bazar-e-jahan men

lekin na mila koi kharidar-e-mohabbat
is raaz ko rakh ji hi men ta ji bache tera

zinhar jo karta ho tu izhar-e-mohabbat
har naqsh-e-qadam par tire sar beche hain ashiq

Tuk sair to kar aaj tu bazar-e-mohabbat
kuchh mast hain ham dida-e-pur-khun-e-jigar se

bekar na rah ishq men tu rone se hargiz
ye girya hi hai ab-e-rukh-e-kar-e-mohabbat

mujh sa hi ho majnun bhi ye kab maane hai aaqil
har sar nahin ai 'mir' saza-var-e-mohabbat
