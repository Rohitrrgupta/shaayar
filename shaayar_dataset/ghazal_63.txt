mohabbat sulh bhi paikar bhi hai
ye shakh-e-gul bhi hai talvar bhi hai

tabiat is taraf khuddar bhi hai
udhar nazuk mizaj-e-yar bhi hai

bahut saada bahut purkar bhi hai
ye fitne jin se ik duniya hai nalan

inhin se garmi-e-bazar bhi hai
junun ke dam se hai nazm-e-do-alam

nafas chalti hui talvar bhi hai
isi insan men sab kuchh hai pinhan

magar ye maarifat dushvar bhi hai
vo bu-e-gul ki hai jan-e-chaman bhi

qayamat hai chaman-be-zar bhi hai
yahi duniya hai nisbat ansuon ki

yahi duniya tabassum-zar bhi hai
jahan vo hain vahin mera tasavvur

jahan main huun khayal-e-yar bhi hai
ye sahil hi kabhi manjdhar bhi hai

ghanimat hai ki is daur-e-havas men
tira milna bahut dushvar bhi hai

jo koi sun sake to nikhat-e-gul
shikast-e-rang ki jhankar bhi hai

un ankhon ki zahe mojaz-bayani
baham inkar bhi iqrar bhi hai
