ghalib ki ye dil-khasta shab-e-hijr men mar jaae
ye raat nahin vo jo kahani men guzar jaae

hai turfa mufattin-nigah us aina-ru ki
ik pal men kare sainkaḌon khuun aur mukar jaae

ne but-kada hai manzil-e-maqsud na kaaba
jo koi talashi ho tira aah kidhar jaae

har subh to khurshid tire munh pe chaḌhe hai
aisa na ho ye saada kahin ji se utar jaae

yaqut koi un ko kahe hai koi gul-barg
Tuk honT hila tu bhi ki ik baat Thahar jaae

ham taaza shahidon ko na aa dekhne nazan
daman ki tiri zah kahin lohu men na bhar jaae

girye ko mire dekh Tuk ik shahr ke bahar
ik sath hai paani ka jahan tak ki nazar jaae

mat baiTh bahut ishq ke azurda dilon men
naala kasu mazlum ka tasir na kar jaae

is varte se takhta jo koi pahunche kinare
to 'mir' vatan mere bhi shayad ye khabar jaae
