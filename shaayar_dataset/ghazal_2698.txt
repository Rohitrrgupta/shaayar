hai fasilen uTha raha mujh men
jaane ye kaun aa raha mujh men

'jaun' mujh ko jila-vatan kar ke
vo mire bin bhala raha mujh men

mujh se us ko rahi talash-e-umid
so bahut din chhupa raha mujh men

tha qayamat sukut ka ashob
hashr sa ik bapa raha mujh men

pas-e-parda koi na tha phir bhi
ek parda khincha raha mujh men

mujh men aa ke gira tha ik zakhmi
jaane kab tak paá¸Œa raha mujh men

itna khali tha andarun mera
kuchh dinon to khuda raha mujh men
