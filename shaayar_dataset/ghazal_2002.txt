tamam umr namak-khvar the zamin ke ham
vafa sarisht men thi ho rahe yahin ke ham

nikal ke ruuh DanvaDol ho na jaae kahin
hazar haif na duniya ke hain na diin ke ham

nazar uTha ke na dekha kisi taraf ta-umr
rahe khayal men ik chashm-e-surma-gin ke ham

zamin chhuá¸Œai gai ham se jab bana kar khaak
yahan pe kya na rahe ai saba kahin ke ham

yahan makan hai to kyuun asman ki sair karen
makin hain 'shad' azal se isi zamin ke ham

zamana 'shad' hamen kyuun bhula nahin deta
na haju ke na saza-var afrin ke ham
