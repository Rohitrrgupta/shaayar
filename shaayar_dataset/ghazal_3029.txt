shikva karun main kab tak us apne mehrban ka
al-qissa rafta rafta dushman hua hai jaan ka

girye pe rang aaya qaid-e-qafas se shayad
khuun ho gaya jigar men ab daagh gulsitan ka

le jhaá¸Œu Tokra hi aata hai subah hote
jarub-kash magar hai khurshid us ke haan ka

di aag rang-e-gul ne vaan ai saba chaman ko
yaan ham jale qafas men sun haal ashiyan ka

har subh mere sar par ik hadisa naya hai
paivand ho zamin ka sheva is asman ka

in said-afganon ka kya ho shikar koi
hota nahin hai akhir kaam un ke imtihan ka

tab to mujhe kiya tha tiron se said apna
ab karte hain nishana har mere ustukhvan ka

fitrak jis ka aksar lohu men tar rahe hai
vo qasd kab kare hai is said-e-na-tavan ka

kam-fursati jahan ke majmea ki kuchh na puchho
ahval kya kahun main is majlis-e-ravan ka

sajda karen hain sun kar aubash saare us ko
sayyad pisar vo pyara haiga imaam banka

na-haq shanasi hai ye zahid na kar barabar
taaat se sau baras ki sajda us astan ka

hain dasht ab ye jiite baste the shahr saare
virana-e-kohan hai mamura is jahan ka

jis din ki us ke munh se burqa uThega suniyo
us roz se jahan men khurshid phir na jhanka

na-haq ye zulm karna insaf kah piyare
hai kaun si jagah ka kis shahr ka kahan ka

saudai ho to rakkhe bazar-e-ishq men pa
sar muft bechte hain ye kuchh chalan hai vaan ka
