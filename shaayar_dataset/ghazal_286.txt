ham hue tum hue ki 'mir' hue
us ki zulfon ke sab asiir hue

jin ki khatir ki ustukhvan-shikni
so ham un ke nishan-e-tir hue

nahin aate kaso ki ankhon men
ho ke ashiq bahut haqir hue

aage ye be-adaiyan kab thiin
in dinon tum bahut sharir hue

apne rote hi rote sahra ke
goshe goshe men ab-gir hue

aisi hasti adam men dakhil hai
nai javan ham na tifl-e-shir hue

ek dam thi numud buud apni
ya safedi ki ya akhir hue

ham jo paida hue sau piir hue
mat mil ahl-e-duval ke laá¸Œkon se

'mir'-ji un se mil faqir hue