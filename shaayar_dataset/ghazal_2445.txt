koi paigham-e-mohabbat lab-e-ejaz to de
maut ki aankh bhi khul jaegi avaz to de

dard hi dard sahi dil bu-e-dam-saz to de
chashm-e-makhmur ke unvan-e-nazar kuchh to khulen

dil-e-ranjur dhaḌakne ka kuchh andaz to de
ik zara ho nasha-e-husn men andaz-e-khumar

ik jhalak ishq ke anjam ki aghaz to de
jo chhupae na chhupe aur batae na bane

dil-e-ashiq ko in ankhon se koi raaz to de
muntazir itni kabhi thi na faza-e-afaq

chheḌne hi ko huun pur-dard ghazal saaz to de
ham asiran-e-qafas aag laga sakte hain

fursat-e-naghma kabhi hasrat-e-parvaz to de
ishq ik baar mashiyyat ko badal sakta hai

indiya apna magar kuchh nigah-e-naz to de
qurb o didar to maalum kisi ka phir bhi

kuchh pata sa falak-e-tafraqa-pardaz to de
manzilen gard ki manind uḌi jaati hain

ablaq-e-dahr kuchh andaz-e-tag-o-taz to de
kaan se ham to 'firaq' aankh ka lete hain kaam

aaj chhup kar koi avaz par avaz to de