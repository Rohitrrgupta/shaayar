be-kasana ji giraftari se shevan men raha
ik dil gham-khvar rakhte the so gulshan men raha

panja-e-gul ki tarah divangi men haath ko
gar nikala men gareban se to daman men raha

shama saan jalte rahe lekin na toá¸Œa yaar se
rishtha-e-ulfat tamami umr gardan men raha

Dar se us shamshir-zan ke jauhar aina saan
sar se le kar paanv tak main gharq aahan men raha

ham na kahte the ki mat dair-o-haram ki raah chal
ab ye daava hashr tak shaikh-o-barahman men raha

darpai dil hi rahe us chehre ke khal-e-siyah
Dar hamen un chonton ka roz-e-raushan men raha

aah kis andaz se guzra bayaban se ki 'mir'
ji har ik nakhchir ka us said-e-afgan men raha
