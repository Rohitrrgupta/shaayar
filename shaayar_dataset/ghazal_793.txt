ab ke bhi sair-e-bagh ki ji men havas rahi
apni jagah bahar men kunj-e-qafas rahi

main pa-shikasta ja na saka qafile talak
aati agarche der sada-e-jaras rahi

lutf-e-qaba-e-tang pe gul ka baja hai naaz
dekhi nahin hai un ne tiri choli chas rahi

din-rat meri ankhon se aansu chale gae
barsat ab ke shahr men saare baras rahi

khali shaguftagi se jarahat nahin koi
har zakhm yaan hai jaise kali ho box rahi

divangi kahan ki gareban se tang huun
gardan miri hai tauq men goya ki phans rahi

jon subh is chaman men na ham khul ke hans sake
fursat rahi jo 'mir' bhi so yak-nafas rahi
