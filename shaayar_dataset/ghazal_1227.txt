na ghaaT hai koi apna na ghar hamara hua
qayam ab ke sar-e-rah-guzar hamara hua

gharaz rahi na kabhi manzilon se koi hamen
hamesha apne hi andar safar hamara hua

usi ki raushni kaam aai umr-bhar apne
jo ik sitara faqat sham-bhar hamara hua

hamare hisse men divar hi rahi din raat
koi daricha hamara na dar hamara hua

hamare khuun se guzar kar hi tegh-e-barq bujhi
hamare khas men utar kar sharar hamara hua

zar-e-sukhan jo luTaya hai raste men kahin
to duur dasht-e-hava men khatar hamara hua

rahe hain be-samar o saaya hi sar-e-hasti
barae naam yahan par shajar hamara hua

isi men uljhe hue hain hamare paanv abhi
jo ek khvab kabhi sar-ba-sar hamara hua

kisi sanad ki zarurat nahin paá¸Œi hai 'zafar'
hamara aib hi akhir hunar hamara hua
