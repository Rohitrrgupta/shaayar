kya ho gaya hai gesu-e-khamdar ko tire
azad kar rahe hain giraftar ko tire

ab tu hai muddaton se shab-o-roz ru-ba-ru
kitne hi din guzar gae didar ko tire

kal raat chobdar samet aa ke le gaya
ik ghol tarah-dar-e-sar-e-dar ko tire

ab itni kund ho gai dhaar ai yaqin tiri
ab rokta nahin hai koi vaar ko tire

ab rishta-e-mariz-o-masiha hua hai khvar
sab pesha-var samajhte hain bimar ko tire

bahar nikal ke aa dar-o-divar-e-zat se
le jaegi hava dar-o-divar ko tire

ai rang us men suud hai tera ziyan nahin
khushbu uá¸Œa ke le gai zangar ko tire
