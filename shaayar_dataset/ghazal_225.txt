hasil ho kuchh ma'ash ye mehnat ki baat hai
lekin surur-e-qalb ye qismat ki baat hai

aapas ki vaah vaah liyaqat ki baat hai
sarkar ki qubul ye hikmat ki baat hai

vo mukhbir-e-raqib hai main huun shahid-e-‘ishq
ye apni apni himmat-o-ghairat ki baat hai

ba bhi paas hon mile biibi bhi dil-pasand
mehnat ki hai vo baat ye qismat ki baat hai

tahzib-e-maghribi men hai bose talak mu'af
is se agar baḌho to shararat ki baat hai
