us samt mujh ko yaar ne jaane nahin diya
ik aur shahr-e-yar men aane nahin diya

kuchh vaqt chahte the ki sochen tire liye
tu ne vo vaqt ham ko zamane nahin diya

manzil hai us mahak ki kahan kis chaman men hai
us ka pata safar men hava ne nahin diya

roka ana ne kavish-e-be-sud se mujhe
us but ko apna haal sunane nahin diya

hai jis ke baad ahd-e-zaval-ashna 'munir'
itna kamal ham ko khuda ne nahin diya
