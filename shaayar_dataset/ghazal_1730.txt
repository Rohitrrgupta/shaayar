kis shaam se uTha tha mire dil men dard sa
so ho chala huun peshtar-az-subh sard sa

baiTha huun juun ghubar-e-zaif ab vagarna men
phirta raha huun galiyon men avara-gard sa

qasd-e-tariq-e-ishq kiya sab ne baad-e-qais
lekin hua na ek bhi us rah-navard sa

hazir yaraq-e-be-mazgi kis ghaá¸Œi nahin
maashuq kuchh hamara hai ashiq-nabard sa

kya 'mir' hai yahi jo tire dar pe tha khaá¸Œa
namnak-chashm-o-khushk-lab o rang zard sa
