tham gaya dard ujala hua tanhai men
barq chamki hai kahin raat ki gahrai men

baagh ka baagh lahu rang hua jaata hai
vaqt masruf hai kaisi chaman-arai men

shahr viran hue bahr bayaban hue
khaak uá¸Œti hai dar o dasht ki pahnai men

ek lamhe men bikhar jaata hai tana-bana
aur phir umr guzar jaati hai yakjai men

us tamashe men nahin dekhne vaala koi
is tamashe ko jo barpa hai tamashai men
