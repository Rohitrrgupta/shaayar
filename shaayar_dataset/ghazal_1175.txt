qurb-e-janan ka na mai-khane ka mausam aaya
phir se be-sarfa ujaá¸Œ jaane ka mausam aaya

kunj-e-ghurbat main kabhi gosha-e-zindan men the ham
jan-e-jan jab bhi tire aane ka mausam aaya

ab lahu rone ki khvahish na lahu hone ki
dil-e-zinda tire mar jaane ka mausam aaya

kucha-e-yar se har fasl men guzre hain magar
shayad ab jaan se guzar jaane ka mausam aaya

koi zanjir koi harf-e-khirad le aaya
fasl-e-gul aai ki divane ka mausam aaya

sail-e-khun shahr ki galiyon men dar aaya hai 'faraz'
aur tu khush hai ki ghar jaane ka mausam aaya
