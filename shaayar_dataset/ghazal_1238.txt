raaz jo sina-e-fitrat men nihan hota hai
sab se pahle dil-e-shair pe ayaan hota hai

sakht khun-rez jab ashob-e-jahan hota hai
nahin malum ye insan kahan hota hai

jab koi hadsa-e-kaun-o-makan hota hai
zarra zarra meri janib nigaran hota hai

usi divane ke qadmon pe jahan hota hai
jab koi ishq men barbad-e-jahan hota hai

mujh ko mahsus khud apna hi ziyan hota hai
mutazalzal hai adab-gah-e-mohabbat ki zamin

koi dekhe to ye hangama kahan hota hai
kahin aisa to nahin vo bhi ho koi azar

tujh ko jis chiiz pe rahat ka guman hota hai
dil ghani ho to har ik ranj bhi dil ki rahat

zehn muflis ho to har suud ziyan hota hai
imtihan-gah-e-mohabbat men na rakkhe vo qadam

maut ke naam se jis ko khafaqan hota hai
yahi vo manzil-e-dushvar hai jis manzil men

khatm har marhala-e-sud-o-ziyan hota hai
har qadam marka-e-karb-o-bala hai darpesh

har nafas saneha-e-marg-e-javan hota hai
naaz jis khak-e-vatan par tha mujhe aah 'jigar'

usi jannat pe jahannam ka guman hota hai