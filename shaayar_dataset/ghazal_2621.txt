jo hua 'jaun' vo hua bhi nahin
yaani jo kuchh bhi tha vo tha bhi nahin

bas gaya jab vo shahr-e-dil men mire
phir main is shahr men raha bhi nahin

ik ajab taur haal hai ki jo hai
yaani main bhi nahin khuda bhi nahin

lamhon se ab muamla kya ho
dil pe ab kuchh guzar raha bhi nahin

janiye main chala gaya huun kahan
main to khud se kahin gaya bhi nahin

tu mire dil men aan ke bas ja
aur tu mere paas aa bhi nahin
