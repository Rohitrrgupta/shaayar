jis jagah daur-e-jam hota hai
vaan ye aajiz mudam hota hai

ham to ik harf ke nahin mamnun
tegh nakamon pe na har dam khinch

ik karishme men kaam hota hai
puchh mat aah ashiqon ki maash

roz un ka bhi shaam hota hai
zakhm bin gham bin aur ghussa bin

apna khana haram hota hai
shaikh ki si hi shakl hai shaitan

jis pe shab ahtelam hota hai
qatl ko main kaha to uTh bola

aaj kal subh-o-sham hota hai
akhir aunga naash par ab aah

ki ye ashiq tamam hota hai
'mir' sahab bhi us ke haan the par

jaise koi ghulam hota hai