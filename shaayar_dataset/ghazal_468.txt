jab kabhi honge to ham mail-e-gham hi honge
aise divane bhi is daur men kam hi honge

ham to zakhmon pe bhi ye soch ke khush hote hain
tohfa-e-dost hain jab ye to karam hi honge

bazm-e-alam men jab aae hain to baiThen kuchh aur
bas yahi hoga na kuchh aur sitam hi honge

jab bhi barbad-e-vafa koi nazar aae tumhen
ghaur se dekh liya karna vo ham hi honge

koi bhaTka hua badal koi uá¸Œti khushbu
kaun kah sakta hai ik din ye baham hi honge
