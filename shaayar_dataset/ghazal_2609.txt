roz taron ko numaish men khalal paḌta hai
chand pagal hai andhere men nikal paḌta hai

ek divana musafir hai miri ankhon men
vaqt-be-vaqt Thahar jaata hai chal paḌta hai

apni taabir ke chakkar men mira jagta khvab
roz suraj ki tarah ghar se nikal paḌta hai

roz patthar ki himayat men ghazal likhte hain
roz shishon se koi kaam nikal paḌta hai

us ki yaad aai hai sanso zara ahista chalo
dhaḌkanon se bhi ibadat men khalal paḌta hai
