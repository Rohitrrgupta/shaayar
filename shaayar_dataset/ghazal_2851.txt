bas ik rasta hai ik avaz aur ek saaya hai
ye kis ne aa ke gahri niind se mujh ko jagaya hai

bichhaá¸Œti aur milti saaton ke darmiyan ik pal
yahi ik pal bachane ke liye sab kuchh ganvaya hai

idhar ye dil abhi tak hai asir-e-vahshat-e-sahra
udhar us aankh ne charon taraf pahra biThaya hai

tumhen kaise bataen jhuuT kya hai aur sach kya hai
na tum ne aaina dekha na aina dikhaya hai

hamen ik ism-e-azam yaad hai vo saath hai, ham ne
kai baar asman ko in zaminon par bulaya hai

kahan tak rokte ankhon men abr-o-bad-e-hijran ko
ab aae ho ki jab ye shahr zer-e-ab aaya hai

'salim' ab tak kisi ko bad-du'a di to nahin lekin
hamesha khush rahe jis ne hamara dil dukhaya hai
