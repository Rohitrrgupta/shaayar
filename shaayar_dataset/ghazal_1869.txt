naqqash dekh to main kya naqsh-e-yar khincha
us shokh kam-numa ka nit intizar khincha

rasm-e-qalamrav-e-ishq mat puchh kuchh ki nahaq
ekon ki khaal khinchi ekon ko daar khincha

tha bad-sharab saaqi kitna ki raat mai se
main ne jo haath khincha un ne kaTar khincha

masti men shakl saari naqqash se khinchi par
ankhon ko dekh us ki akhir khumar khincha

ji khinch rahe hain udhar aalam ka hoga balva
gar shane tu ne us ki zulfon ka taar khincha

tha shab kise kasae tegh-e-kashida-kaf men
par main ne bhi baghal baghal be-ikhtiyar khincha

phirta hai 'mir' to jo phaá¸Œe hue gareban
kis kis sitam-zade ne daman yaar khincha
