dil ajab mushkil men hai ab asl raste ki taraf
yaad pichhe khinchti hai aas aage ki taraf

chhoá¸Œ kar nikle the jis ko dasht-e-ghurbat ki taraf
dekhna sham-o-sahar ab ghar ke saae ki taraf

hai abhi aghaz din ka is dayar-e-qaid men
hai abhi se dhyan saara shab ke pahre ki taraf

subh ki raushan kiran ghar ke dariche par paá¸Œi
ek rukh chamka hava men us ke shishe ki taraf

duriyon se pur-kashish hain manzilen donon 'munir'
main ravan huun khvab men napaid qarye ki taraf
