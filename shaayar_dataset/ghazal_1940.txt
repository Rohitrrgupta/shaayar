phulon men agar hai bu tumhari
kanTon men bhi hogi khu tumhari

us dil pe hazar jaan sadqe
jis dil men hai aarzu tumhari

do din men gulu bahar kya ki
rangat vo rahi na bu tumhari

chaTka jo chaman men ghuncha-e-gul
bu de gai guftugu tumhari

mushtaq se duur bhagti hai
itni hai ajal men khu tumhari

gardish se hai mahr-o-mah ke sabit
un ko bhi hai justuju tumhari

ankhon se kaho kami na karna
ashkon se hai aabru tumhari

lo sard hua main nim-bismil
sab kahte hain jis ko lailatul-qadr

tanha na phiro 'amir' shab ko
hai ghaat men har adu tumhari
