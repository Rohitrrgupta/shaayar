main ne jo be-kasana majlis men jaan khoi
sar par mire khaḌi ho shab shama zor ravi

aati hai shama shab ko aage tire ye kah kar
munh ki gai jo loi to kya karega koi

be-taqati se aage kuchh puchhta bhi tha so
rone ne har ghaḌi ke vo baat hi Duboi

bulbul ki bekali ne shab be-dimagh rakha
sone diya na ham ko zalim na aap soi

us zulm pesha ki ye rasm-e-qadim hai gi
ghairon pe mehrbani yaron se kina-jui

naubat jo ham se gaahe aati hai guftugu ki
munh men zaban nahin hai is bad-zaban ke goi

us mah ke jalve se kuchh ta 'mir' yaad deve
ab ke gharon men ham ne sab chandni hai boi
