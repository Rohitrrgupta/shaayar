yaad aae hain ahd-e-junun ke khoe hue dildar bahut
un se duur basai basti jin se hamen tha pyaar bahut

ek ik kar ke khili thiin kaliyan ek ik kar ke phuul gae
ek ik kar ke ham se bichhá¸Œe bagh-e-jahan men yaar bahut

husn ke jalve aam hain lekin zauq-e-nazara aam nahin
ishq bahut mushkil hai lekin ishq ke daavedar bahut

zakhm kaho ya khilti kaliyan haath magar guldasta hai
bagh-e-vafa se ham ne chune hain phuul bahut aur khaar bahut

jo bhi mila hai le aae hain dagh-e-dil ya dagh-e-jigar
vaadi vaadi manzil manzil bhaTke hain 'sardar' bahut
