janan dil ka shahr nagar afsos ka hai
tera mera saara safar afsos ka hai

kis chahat se zahr-e-tamanna manga tha
aur ab hathon men saghar afsos ka hai

ik dahliz pe ja kar dil-khush hota tha
ab to shahr men har ik dar afsos ka hai

ham ne ishq gunah se bartar jaana tha
aur dil par pahla patthar afsos ka hai

qurbat ke us peá¸Œ ki shakhon par dekho
phuul udasi ka hai samar afsos ka hai

haar ke dukh se pachhtava baá¸Œh kar hai 'faraz'
dukh ka nahin afsos magar afsos ka hai
