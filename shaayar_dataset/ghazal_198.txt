mujhe ye phuul na de tujh ko dilbari ki qasam
ye kuchh nahin tire honThon ki tazgi ki qasam

nazar hasin ho to jalve hasin lagte hain
main kuchh nahin huun mujhe mere husn hi ki qasam

tu ek saaz hai chheá¸Œa nahin kisi ne jise
tire badan men chhupi narm ragni ki qasam

ye ragni tire dil men hai mere tan men nahin
parakhne vaale mujhe teri sadgi ki qasam

ghazal ka loch hai tu nazm ka shabab hai tu
yaqin kar mujhe meri hi shaeri ki qasam
