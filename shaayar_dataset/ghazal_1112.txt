yuun hi hairan-o-khafa jon ghuncha-e-tasvir hon
umr guzri par na jaana main ki kyuun dil-gir hon

itni baten mat bana mujh shefte se naseha
pand ke laaeq nahin main qabil-e-zanjir hon

surkh rahti hain miri ankhen lahu rone se shaikh
mai agar sabit ho mujh par vajib al-taazir huun

ne falak par raah mujh ko ne zamin par rau mujhe
aise kis mahrum ka men shor-e-be-tasir huun

jon kaman garche khamida huun pe chhuTa aur vahin
us ke kuche ki taraf chalne ko yaaro tiir huun

jo mire hisse men aave tegh-e-jamdhar sail-o-kard
ye fuzuli hai ki main hi kushta-e-shamshir huun

khol kar divan mera dekh qudrat muddai
garche huun main naujavan par shairon ka piir huun

yuun saadat ek jamdhar mujh ko bhi guzariye
munsifi kiije to main to mahz be-taqsir huun

is qadar be-nang khabton ko nasihat shaikh-ji
baaz aao varna apne naam ko main 'mir' huun
