thak gaya hai dil-e-vahshi mira fariyad se bhi
ji bahalta nahin ai dost tiri yaad se bhi

ai hava kya hai jo ab nazm-e-chaman aur hua
said se bhi hain marasim tire sayyad se bhi

kyuun sarakti hui lagti hai zamin yaan har dam
kabhi puchhen to sabab shahr ki buniyad se bhi

barq thi ya ki sharar-e-dil-e-ashufta tha
koi puchhe to mire ashiyan-barbad se bhi

baá¸Œhti jaati hai kashish vaada-gah-e-hasti ki
aur koi khinch raha hai adam-abad se bhi
