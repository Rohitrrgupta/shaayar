nam hain palken tiri ai mauj-e-hava raat ke saath
kya tujhe bhi koi yaad aata hai barsat ke saath

ruThne aur manane ki haden milne lagin
chashm-poshi ke saliqe the shikayat ke saath

tujh ko kho kar bhi rahun khalvat-e-jan men teri
jiit paai hai mohabbat ne ajab maat ke saath

niind laata hua phir aankh ko dukh deta hua
tajrabe donon hain vabasta tire haat ke saath

kabhi tanhai se mahrum na rakkha mujh ko
dost hamdard rahe kitne miri zaat ke saath
