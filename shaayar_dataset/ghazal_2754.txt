atash o injimad hai mujh men
kaisa kaisa tazad hai mujh men

khvab se pahle kuchh nahin yaksar
jo bhi hai us ke baad hai mujh men

zakhm khulte hain saans ghuTti hai
aisi bast-o-kushad hai mujh men

ranj-e-dil hai hara bhara ab tak
koi to hai jo shaad hai mujh men

dushmani ka hi rah gaya sarokar
varna kis ka mafad hai mujh men

koi is ka sabab nahin tu hi
ye jo itna fasad hai mujh men

koi jalsa hai zor ka jaise
jis ka ye iniqad hai mujh men

jise ab tak talash karta huun
gum-shuda ek yaad hai mujh men

andhiyan si jo chal rahi hain 'zafar'