hai us gul-rang ka divar hona
ki jaise khvab se bedar hona

batati hai mahak dast-e-hina ki
kisi dar ka pas-e-divar hona

use rakhta hai sahraon men hairan
kamal-e-shauq ka hasil yahi hai

hamara shahr se be-zar hona
firaq aghaz hai un saaton ka

hai akhir jin ka vasl-e-yar hona
yahi hona tha akhir dasht-e-gham ko

hamare haath se gulzar hona
mohabbat ka sabab hai be-niyazi

kashish us ki hai bas dushvar hona
'munir' achchha nahin lagta ye tera

kisi ke hijr men bimar hona