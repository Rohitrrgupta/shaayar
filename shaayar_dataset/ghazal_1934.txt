yuun sada dete hue tere khayal aate hain
jaise kaabe ki khuli chhat pe bilal aate hain

roz ham ashkon se dho aate hain divar-e-haram
pagá¸Œiyan roz farishton ki uchhal aate hain

haath abhi pichhe bandhe rahte hain chup rahte hain
dekhna ye hai tujhe kitne kamal aate hain

chand suraj miri chaukhaT pe kai sadiyon se
roz likkhe hue chehre pe saval aate hain

be-hisi muda-dili raqs sharaben naghme
bas isi raah se qaumon pe zaval aate hain
