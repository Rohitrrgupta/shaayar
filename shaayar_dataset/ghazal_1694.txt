kare kya ki dil bhi to majbur hai
zamin sakht hai asman duur hai

jaras-e-rah men jumla-tan shor hai
magar qafile se koi duur hai

tamanna-e-dil ke liye jaan di
saliqa hamara to mashhur hai

na ho kis tarah fikr anjam kaar
bharosa hai jis par so maghrur hai

palak ki siyahi men hai vo nigah
kaso ka magar khuun manzur hai

dil apna nihayat hai nazuk-mizaj
gira gar ye shisha to phir chuur hai

kahin jo tasalli hua ho ye dil
na dekha ki lohu thanba ho kabhu

tanik garm tu sang-reze ko dekh
nihan us men bhi shola-e-tur hai

bahut sa'i kariye to mar rahiye 'mir'
bas apna to itna hi maqdur hai
