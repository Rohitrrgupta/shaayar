kis husn se kahun main us ki khush-akhtari ki
is mah-ru ke aage kya taab mushtari ki

rakhna na tha qadam yaan juun baad be-tammul
sair is jahan ki rahrav par tu ne sarsari ki

shubha bahal sag men ik umr sirf ki hai
mat puchh in ne mujh se jo admi-gari ki

paae gul us chaman men chhoá¸Œa gaya na ham se
sar par hamare ab ke mannat hai be-pari ki

pesha to ek hi tha us ka hamara lekin
majnun ke taleon ne shohrat men yavari ki

girye se dagh-e-sina taaza hue hain saare
ye kisht-e-khushk tu ne ai chashm phir hari ki

ye daur to muafiq hota nahin magar ab
rakhiye bina-e-taza is charkh-e-chambari ki

khuban tumhari khubi ta-chand naql kariye
ham ranja-khatiron ki kya khuub dilbari ki

ham se jo 'mir' uá¸Œ kar aflak-e-charkh men hain
un khaak men malun ki kaahe ko hamsari ki
