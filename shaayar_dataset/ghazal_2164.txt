nigah-e-naz ke maron ka haal kya hoga
na bach sake to becharon ka haal kya hoga

hamin ne ishq ke qabil bana diya hai tumhen
hamin na hon to nazaron ka haal kya hoga

hamare husn ki bijli chamakne vaali hai
na jaane aaj hazaron ka haal kya hoga

bahar-e-husn salamat khizan se puchh zara
ki chaar din men baharon ka haal kya hoga

ham apne chehre se parda uTha to den lekin
gharib chand-sitaron ka haal kya hoga
