ye kaun ghazal-khvan hai pur-soz o nashat-angez
andesha-e-dana ko karta hai junun-amez

go faqr bhi rakhta hai andaz-e-mulukana
ab hujra-e-sufi men vo faqr nahin baaqi

khun-e-dil-e-sheran ho jis faqr ki dastavez
ai halqa-e-darveshan vo mard-e-khuda kaisa

ho jis ke gareban men hangama-e-rusta-khez
jo zikr ki garmi se shoale ki tarah raushan

jo fikr ki surat men bijli se ziyada tez
karti hai mulukiyyat asar-e-junun paida

allah ke nishtar hain taimur ho ya changez
yuun dad-e-sukhan mujh ko dete hain iraq o paras

ye kafir-e-hindi hai be-tegh-o-sinan khun-rez