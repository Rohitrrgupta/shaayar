kar-gar ishq men ab tak gham-e-pinhan na hua
main abhi be-khabar-e-kulfat-e-hijran na hua

mana-e-dasht-navardi mujhe zindan na hua
dar-o-divar se kuchh hosh ka saman na hua

baagh men bad-e-saba bhejne vaale har subh
ham asiran-e-qafas par kabhi ehsan na hua

nigah-e-naz hai aur ahl-e-havas ke dil men
haae vo tiir jo paivast-e-rag-e-jan na hua

dasht-e-ghurbat men pareshan nahin dil tang nahin
abhi divana tira qabil-e-zindan na hua

ham ne dekha hai vo andaz-e-junun bhi jo kabhi
chak-dil chak-jigar chak-gareban na hua

rang ko hasrat-e-parvaz abhi baaqi hai
daar se uThta hai ik naara-e-mastana hanuz

haae vo dard jo sharminda-e-darman na hua
haan bujha de dil-e-sozan ko magar tu jaane

bazm-e-hasti men jo ye sokhta-saman na hua
khubiyan tujh men hain ai ishq zamane bhar ki

ye to kuchh daava-e-hamtai-e-khuban na hua
husn-e-gulzar se dil chaak hua jaata hai

sarhaden jalva-gah-e-naz se jis ki na milen
vo to ik khel hua chak-e-gareban na hua

kahti hai vasl ki shab vo nigah-e-khvab-alud
khatm abhi qissa-e-betabi-e-hijran na hua

aaj tak subh-e-azal se vahi sannaTa hai
ishq ka ghar kabhi sharminda-e-mehman na hua

zindagi kya vo tire gham se jo dil-tang nahin
kya vo shiraza-e-hasti jo pareshan na hua
