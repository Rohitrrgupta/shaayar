khaḌe hain dil men jo barg-o-samar lagae hue
tumhare haath ke hain ye shajar lagae hue

bahut udaas ho tum aur main bhi baiTha huun
gae dinon ki kamar se kamar lagae hue

abhi sipah-e-sitam khema-zan hai chaar taraf
abhi paḌe raho zanjir-e-dar lagae hue

kahan kahan na gae alam-e-khayal men ham
nazar kisi ke dar-o-bam par lagae hue

vo shab ko chiir ke suraj nikal bhi laae
ham aaj tak hain ummid-e-sahar lagae hue

dilon ki aag jalao ki ek umr hui