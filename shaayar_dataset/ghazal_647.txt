mujhe to qatra hi hona bahut satata hai
isi liye to samundar pe rahm aata hai

vo is tarah bhi miri ahmiyat ghaTata hai
ki mujh se milne men sharten bahut lagata hai

bichhaá¸Œte vaqt kisi aankh men jo aata hai
tamam umr vo aansu bahut rulata hai

kahan pahunch gai duniya use pata hi nahin
jo ab bhi maazi ke qisse sunae jaata hai

uThae jaaen jahan haath aise jalse men
vahi bura jo koi masala uThata hai

na koi ohda na degre na naam ki takhti
main rah raha huun yahan mera ghar batata hai

samajh raha ho kahin khud ko meri kamzori
to us se kah do mujhe bhulna bhi aata hai
