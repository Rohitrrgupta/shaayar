mujh ko aur kahin jaana tha
bas yunhi rasta bhuul gaya tha

dekh ke tere des ki rachna
main ne safar mauquf kiya tha

kaisi andheri shaam thi us din
badal bhi ghar kar chhaya tha

raat ki tufani barish men
tu mujh se milne aaya tha

mathe par bundon ke moti
ankhon men kajal hansta tha

chandi ka ik phuul gale men
haath men badal ka TukḌa tha

bhige kapḌe ki lahron men
kundan sona damak raha tha

sabz pahaḌi ke daman men
us din kitna hangama tha

barish ki tirchhi galiyon men
koi charagh liye phirta tha

main tire ghar tak saath gaya tha
ek tavil safar ka jhonka

mujh ko duur liye jaata tha