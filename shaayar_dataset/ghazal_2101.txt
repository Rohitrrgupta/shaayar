abhi jo gardish-e-ayyam se mila huun main
samajh rahi thi kisi kaam se mila huun main

shikast-e-shab tiri taqrib se zara pahle
diye jalati hui shaam se mila huun main

ajal se pahle bhi milta raha huun par ab ke
baá¸Œe sukun baá¸Œe aram se mila huun main

tiri qaba ki mahak har taraf numayan thi
hava-e-vadi-e-gul-fam se mila huun main

main janta huun makinon ki khamushi ka sabab
makan se pahle dar-o-bam se mila huun main

'salim' naam bataya tha ghaliban us ne
kal ek shaer-e-gum-nam se mila huun main
