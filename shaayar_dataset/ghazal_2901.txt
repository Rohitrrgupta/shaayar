suna to hai ki kabhi be-niyaz-e-gham thi hayat
dilai yaad nigahon ne teri kab ki baat

zaman makan hai faqat madd-o-jazr-e-josh-e-hayat
bas ek mauj ki hain jhalkiyan qarar-o-sabat

hayat ban gai thi jin men ek khvab-e-hayat
are davam-o-abad the vahi to kuchh lamhat

hayat-e-dozakhiyan bhi tamam mubham hai
azaab bhi na mayassar hua kahan ki najat

tiri nigah ki subhen nigah ki shamen
harim-e-raz ye duniya jahan na dan hain na raat

bas ik sharab-e-kuhan ke karishme hain saaqi
nae zamane nai mastiyan nai barsat

kisi pe zulm bura hai magar ye kahta huun
ki aadmi pe ho ehsan aadmi haihat

sukut-e-raz vahi hai jo dastan ban jaae
nigah-e-naz vahi jo nikale baat men baat

gham-o-nishat mohabbat ki chhoá¸Œ de lalach
har ik se uThte nahin ye azaab ye barkat

tamam aks hai duniya tamam aks adam
faza men mahki hui chandni ki naghma-e-raz

ki utren sina-e-shair men jis tarah naghmat
bas ek raz-e-tasalsul bas ik tasalsul-e-raz

kahan pahunch ke hui khatm bahs-e-zat-o-sifat
chamakte dard khile chehre muskurate ashk

sajai jaegi ab tarz-e-nau se bazm-e-hayat
jise sab ahl-e-jahan zindagi samajhte hain

kabhi kabhi to mile aisi zindagi se najat
agar khuda bhi mile to na le ki o nadan

hai tu hi kaaba-e-din tu hi qibla-e-hajat