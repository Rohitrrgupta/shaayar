gulab jism ka yunhi nahin khila hoga
hava ne pahle tujhe phir mujhe chhua hoga

sharir shokh kiran mujh ko chuum leti hai
zarur is men ishara tira chhupa hoga

miri pasand pe tujh ko bhi rashk ayega
ki aaine se jahan tera samna hoga

ye aur baat ki main khud na paas aa paai
pa mera saaya to har shab tujhe mila hoga

ye soch soch ke kaTti nahin hai raat miri
ki tujh ko sote hue chand dekhta hoga

main tere saath rahungi vafa ki rahon men
ye ahd hai na mire dil se tu juda hoga
