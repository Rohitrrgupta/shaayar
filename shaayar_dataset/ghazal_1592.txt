main 'shad' tanha ik taraf duniya ki duniya ik taraf
saara samundar ik taraf aansu ka qatra ik taraf

us afat-e-jan ko bhi chehra to dikhana hi na tha
ik samt iisa dam-ba-khud ghash men hai muusa ik taraf

apne samand-e-naz ko ai shahsavar aa chheá¸Œ kar
saf-basta hazir kab se hain mahv-e-tamasha ik taraf

saaqi baghair ahval ye pahuncha hai mai-khane ka ab
jaam ik taraf hai sar-nigun khali hai miina ik taraf

furqat men sab achchhe rahe dil ka magar ye haal hai
zakhm ik taraf baá¸Œhta gaya dagh-e-suvaida ik taraf

didar-e-janan ka bhala kyuun kar tahammul ho sake
tirchhi nigahen ek su zulf-e-chalipa ik taraf

vo tegh le ke kahte hain dekhun to haq par kaun hai
main ik taraf 'shad' ik taraf saara zamana ik taraf
