vo chup ho gae mujh se kya kahte kahte
ki dil rah gaya muddaa kahte kahte

mira ishq bhi khud-gharaz ho chala hai
tire husn ko bevafa kahte kahte

shab-e-gham kis aram se so gae hain
fasana tiri yaad ka kahte kahte

ye kya paá¸Œ gai khu-e-dushnam tum ko
mujhe na-saza barmala kahte kahte

khabar un ko ab tak nahin mar miTe ham
dil-e-zar ka majra kahte kahte

ajab kya jo hai bad-guman sab se vaaiz
bura sunte sunte bura kahte kahte

vo aae magar aae kis vaqt 'hasrat'
ki ham chal base marhaba kahte kahte
