jo bhi darun-e-dil hai vo bahar na aaega
ab agahi ka zahr zaban par na aaega

ab ke bichhaá¸Œ ke us ko nadamat thi is qadar
ji chahta bhi ho to palaT kar na aaega

yuun phir raha hai kanch ka paikar liye hue
ghafil ko ye guman hai ki patthar na aaega

phir bo raha huun aaj unhin sahilon pe phuul
phir jaise mauj men ye samundar na aaega

main jan-ba-lab huun tark-e-taalluq ke zahr se
vo mutmain ki harf to us par na aaega
