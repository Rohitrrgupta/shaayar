ho ke sar-ta-ba-qadam alam-e-asrar chala
jo chala mai-kada-e-ishq se sarshar chala

saath is jins ke bazar ka bazar chala
na hua rah-e-mohabbat men koi ohda-bara

jo subuk-dosh hua vo bhi giran-bar chala
un ka jo haal ki pahle tha vahi haal raha

tere gham-kushton se iqrar na inkar chala
asman ho ki qayamat ho ki ho tir-e-qaza

chaal us fitna-e-dauran se har ik baar chala
zauq-e-nazzara usi ka hai jahan men tujh ko

dekh kar bhi jo liye hasrat-e-didar chala
husn-e-kafir se kisi ki na gai pesh 'firaq'

shikva yaron ka na shukrana-e-aghyar chala