kijiye na asiri men agar zabt nafas ko
de aag abhi shoala-e-avaz qafas ko

bah jaave lahu ho ke dil-e-qafila-salar
taalim de naala jo mira bang-e-jaras ko

pahunche hai nam-e-dagh-e-jigar ta sar-e-mizhgan
shadab main rakhta huun sada aag se khas ko

phirta hai udhar zulf men shana to idhar dil
ye duzd na laaya kabhu khatir men asas ko

ai ishq na farhad bacha tujh se na parvez
ba-khak barabar tu kiya na-kas-o-kas ko

le sakte nahin saans tiri ku ke muqayyad
ta khun-e-jigar biich na ghota den nafas ko

targhib na kar sair-e-chaman ki hamen 'sauda'
har-chand hava khuub hai vaan lek havas ko
