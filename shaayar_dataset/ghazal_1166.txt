talvar gharq-e-khun hai ankhen gulabiyan hain
dekhen to teri kab tak ye bad-sharabiyan hain

jab le naqab munh par tab diid kar ki kya kya
dar-parda shokhiyan hain phir be-hijabiyan hain

chahe hai aaj huun main haft-asman ke uupar
dil ke mizaj men bhi kitni shitabiyan hain

ji bikhre dil Dhahe hai sar bhi gira paá¸Œe hai
khana-kharab tujh bin kya kya kharabiyan hain

mehman 'mir' mat ho khvan-e-falak pe hargiz
khali ye mehr-o-mah ki donon rikabiyan hain
