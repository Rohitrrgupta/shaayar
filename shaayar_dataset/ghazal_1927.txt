har-chand ki jalta huun pe sargarm-e-vafa huun
aate hain mujhe khuub se donon hunar-e-ishq

rone ke taiin andhi huun kuá¸Œhne ko bala huun
is gulshan-e-duniya men shagufta na hua main

huun ghuncha-e-afsurda ki mardud-e-saba huun
ham-chashm hai har abla-e-pa ka mira ashk

az-bas ki tiri raah men ankhon se chala huun
aaya koi bhi tarah mire chiin ki hogi

azurda huun jiine se main marne se khafa huun
daman na jhaTak haath se mere ki sitamgar

huun khak-e-sar-e-rah koi dam men hua huun
dil khvah jala ab to mujhe ai shab-e-hijran

main sokhta bhi muntazir-e-roz-e-jaza huun
baare ye ghanimat hai ki jiita to raha huun

itna hi mujhe ilm hai kuchh main huun bahar-chiz
maalum nahin khuub mujhe bhi ki main kya huun

behtar hai gharaz khamushi hi kahne se yaran
mat puchho kuchh ahval ki mar mar ke jiya huun

tab garm-e-sukhan kahne laga huun main ki ik umr
juun shama sar-e-sham se ta-subh jala huun

siina to kiya fazl-e-ilahi se sabhi chaak
hai vaqt-e-dua 'mir' ki ab dil ko laga huun
