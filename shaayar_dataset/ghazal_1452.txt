miri nazar se na ho duur ek pal ke liye
tira vajud hai lazim miri ghazal ke liye

kahan se DhunDh ke laun charagh sa vo badan
taras gai hain nigahen kanval kanval ke liye

kisi kisi ke nasibon men ishq likkha hai
har ik dimagh bhala kab hai is khalal ke liye

hui na jurat-e-guftar to sabab ye tha
mile na lafz tire husn-e-be-badal ke liye

sada jiye ye mira shahr-e-be-misal jahan
hazar jhonpaá¸Œe girte hain ik mahal ke liye

'qatil' zakhm sahun aur muskurata rahun
bane hain daere kya kya mire amal ke liye
