bahsen chhiḌi hui hain hayat-o-mamat ki
sau baat ban gai hai 'firaq' ek baat ki

kitni dukhi hui hain ragen kaenat ki
rakh li jinhon ne kashmakash-e-zindagi ki laaj

be-dardiyan na puchhiye un se hayat ki
yuun fart-e-be-khudi se mohabbat men jaan de

tujh ko bhi kuchh khabar na ho is vardat ki
hai ishq us tabassum-e-jan-bakhsh ka shahid

ranginiyan liye hai jo subh-e-hayat ki
chheḌa hai dard-e-ishq ne tar-e-rag-e-adam

surat pakaḌ chali hain navaen hayat ki
us bazm-e-be-khudi men vajud-e-adam kahan

chalti nahin hai saans hayat-o-mamat ki
sau dard ik tabassum-e-pinhan men band hain

tasvir huun 'firaq' nashat-e-hayat ki