na sah saka jab masafaton ke azaab saare
to kar gae kuuch meri ankhon se khvab saare

bayaz-e-dil par ghazal ki surat raqam kiye hain
tire karam bhi tire sitam bhi hisab saare

bahar aai hai tum bhi aao idhar se guzro
ki dekhna chahte hain tum ko gulab saare

ye saneha hai ki vaizon se ulajh paá¸Œe ham
ye vaqia hai ki pi rahe the sharab saare

bhala hua ham gunahgaron ne zid nahin ki
sameT kar le gaya hai naseh savab saare

'faraz' kis ne mire muqaddar men likh diye hain
bas ek dariya ki dosti men sarab saare
