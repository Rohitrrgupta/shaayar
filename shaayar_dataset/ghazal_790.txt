junun tohmat-kash-e-taskin na ho gar shadmani ki
namak-pash-e-kharash-e-dil hai lazzat zindagani ki

kashakash-ha-e-hasti se kare kya sai-e-azadi
hui zanjir-e-mauj-e-ab ko fursat ravani ki

pas-az-murdan bhi divana ziyarat-gah-e-tiflan hai
sharar-e-sang ne turbat pe meri gul-fishani ki

na khinch ai sai-e-dast-e-na-rasa zulf-e-tamanna ko
pareshan-tar hai mu-e-khama se tadbir maani ki

kahan ham bhi rag-o-pai rakhte hain insaf bahattar hai
na khinche taqat-e-khamyaza tohmat na-tavani ki

takalluf-bartaraf farhad aur itni subukdasti
khayal asan tha lekin khvab-e-khusrav ne girani ki

'asad' ko boriye men dhar ke phunka mauj-e-hasti ne
faqiri men bhi baaqi hai shararat naujavani ki
