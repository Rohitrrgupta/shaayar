kisi janib se bhi parcham na lahu ka nikla
ab ke mausam men bhi aalam vahi hu ka nikla

dast-e-qatil se kuchh ummid-e-shafa thi lekin
nok-e-khanjar se bhi kanTa na gulu ka nikla

ishq ilzam lagata tha havas par kya kya
ye munafiq bhi tire vasl ka bhuka nikla

ji nahin chahta mai-khane ko jaaen jab se
shaikh bhi bazm-nashin ahl-e-subu ka nikla

dil ko ham chhoá¸Œ ke duniya ki taraf aae the
ye shabistan bhi isi ghaliya-mu ka nikla

ham abas sozan-o-rishta liye galiyon men phire
kisi dil men na koi kaam rafu ka nikla

yar-e-be-faiz se kyuun ham ko tavaqqo thi 'faraz'
jo na apna na hamara na adu ka nikla
