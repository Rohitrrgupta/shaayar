kaam akhir jazba-e-be-ikhtiyar aa hi gaya
dil kuchh is surat se taá¸Œpa un ko pyaar aa hi gaya

jab nigahen uTh gaiin allah-ri meraj-e-shauq
dekhta kya huun vo jan-e-intizar aa hi gaya

haae ye husn-e-tasavvur ka fareb-e-rang-o-bu
main ye samjha jaise vo jan-e-bahar aa hi gaya

haan saza de ai khuda-e-ishq ai taufiq-e-gham
phir zaban-e-be-adab par zikr-e-yar aa hi gaya

is tarah khush huun kisi ke vada-e-farda pe main
dar-haqiqat jaise mujh ko e'tibar aa hi gaya

haae kafir-dil ki ye kafir junun-angeziyan
tum ko pyaar aae na aae mujh ko pyaar aa hi gaya

dard ne karvaT hi badli thi ki dil ki aaá¸Œ se
dafatan parda uTha aur parda-dar aa hi gaya

dil ne ik naala kiya aaj is tarah divana-var
baal bikhrae koi mastana-var aa hi gaya

jaan hi de di 'jigar' ne aaj pa-e-yar par
umr bhar ki be-qarari ko qarar aa hi gaya
