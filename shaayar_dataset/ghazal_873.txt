tu ai asir-e-makan la-makan se duur nahin
vo jalva-gah tire khak-dan se duur nahin

vo margh-zar ki bim-e-khizan nahin jis men
ghamin na ho ki tire ashiyan se duur nahin

ye hai khulasa-e-ilm-e-qalandari ki hayat
khadang-e-jasta hai lekin kaman se duur nahin

faza tiri mah o parvin se hai zara aage
qadam uTha ye maqam asman se duur nahin

kahe na rah-numa se ki chhoá¸Œ de mujh ko
ye baat rah-rav-e-nukta-dan se duur nahin
