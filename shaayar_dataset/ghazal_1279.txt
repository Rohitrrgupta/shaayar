jahan dariya kahin apne kinare chhoḌ deta hai
koi uThta hai aur tufan ka rukh moḌ deta hai

mujhe be-dast-o-pa kar ke bhi khauf us ka nahin jaata
kahin bhi hadisa guzre vo mujh se joḌ deta hai

bichhaḌ ke tujh se kuchh jaana agar to is qadar jaana
vo miTTi huun jise dariya kinare chhoḌ deta hai

mohabbat men zara si bevafai to zaruri hai
vahi achchha bhi lagta hai jo vaade toḌ deta hai
