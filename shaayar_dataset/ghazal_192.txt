garm-e-fariyad rakha shakl-e-nihali ne mujhe
tab amaan hijr men di bard-e-layali ne mujhe

le liya mujh se miri himmat-e-ali ne mujhe
kar diya kafir in asnam-e-khayali ne mujhe

havas-e-gul ke tasavvur men bhi khaTka na raha
ajab aram diya be-par-o-bali ne mujhe

zindagi men bhi raha zauq-e-fana ka maara
nashsha bakhsha ghazab us saghar-e-khali ne mujhe

rang-e-shohrat na diya taza-khayali ne mujhe
jalva-e-khur se fana hoti hai shabnam 'ghalib'

kho diya satvat-e-asma-e-jalali ne mujhe