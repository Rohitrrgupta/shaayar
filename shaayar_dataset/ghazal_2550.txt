chhaT gaya abr shafaq khul gai taare nikle
band kamron se tire dard ke maare nikle

shakh par pankhuḌiyan hon ki palak par aansu
tere daman ki jhalak dekh ke saare nikle

tu agar paas nahin hai kahin maujud to hai
tere hone se baḌe kaam hamare nikle

tere honTon meri ankhon se na badli duniya
phir vahi phuul khile phir vahi taare nikle

rah gai laaj miri arz-e-vafa ki 'mushtaq'
khamushi se tiri kya kya na ishare nikle
