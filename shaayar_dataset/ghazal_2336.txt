khuub farmaya ki apna pyaar rahne dijiye
aap hi ye ghamza-o-inkar rahne dijiye

chandni barsat ki nikhri hai chalti hai 'nasim'
aaj to lillah ye inkar rahne dijiye

chashm-e-bad-dur aap ki nazren hain khud mauj-e-sharab
bas mujhe be-mai piye sarshar rahne dijiye

kijiye apni nigah-e-fitna-afza ka 'ilaj
nargis-e-bimar ko bimar rahne dijiye

chhoá¸Œne ka main nahin ab aap ko ai jan-e-jan
hai agar mujh par khuda ki maar rahne dijiye

ham-kinar us bahr-e-khubi se na honge 'akbar' aap
aise mansube samundar-par rahne dijiye
