vo kahan saath sulate hain mujhe
khvab kya kya nazar aate hain mujhe

us pari-vash se lagate hain mujhe
log divana banate hain mujhe

ya rab un ka bhi janaza uTThe
yaar us ku se uThate hain mujhe

abru-e-tegh se iima hai ki aa
qatl karne ko bulate hain mujhe

bevafai ka adu ki hai gila
lutf men bhi vo satate hain mujhe

hairat-e-husn se ye shakl bani
ki vo aina dikhate hain mujhe

phunk de atish-e-dil daagh mire
us ki khu yaad dilate hain mujhe

gar kahe ghamza kise qatl karun
to isharat se batate hain mujhe

main to us zulf ki bu par ghash huun
charagar mushk sunghate hain mujhe

shoala-ru kahte hain aghyar ko vo
apne nazdik jalate hain mujhe

jaan gai par na gai jaur-kashi
baad-e-murdan bhi dabate hain mujhe

vo jo kahte hain tujhe aag lage
ab ye surat hai ki ai parda-nashin

tujh se ahbab chhupate hain mujhe
'momin' aur dair khuda khair kare

taur beDhab nazar aate hain mujhe