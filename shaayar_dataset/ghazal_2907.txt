main DhunDta huun jise vo jahan nahin milta
nai zamin naya asman nahin milta

nai zamin naya asman bhi mil jaae
nae bashar ka kahin kuchh nishan nahin milta

vo tegh mil gai jis se hua hai qatl mira
kisi ke haath ka us par nishan nahin milta

vo mera gaanv hai vo mere gaanv ke chulhe
ki jin men shole to shole dhuan nahin milta

jo ik khuda nahin milta to itna matam kyuun
yahan to koi mira ham-zaban nahin milta

khaá¸Œa huun kab se main chehron ke ek jangal men
tumhare chehre ka kuchh bhi yahan nahin milta
