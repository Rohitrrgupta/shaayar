sach hai kisi ki shaan ye ai naznin nahin
tu har jagah hai jalva-gar aur phir kahin nahin

main ne vufur-e-shauq men shayad suna na ho
ya shayad aap hi ne na ki ho nahin nahin

dast-e-junun se qata hua pairahan mira
daman nahin hai jeb nahin astin nahin

main tum se kya bataun ki is vaqt huun kahan
jab tum ho pesh-e-chashm to phir main kahin nahin

jab se gunah chhoá¸Œ diye sab khisak gae
ab koi mera dost nahin ham-nashin nahin

'akbar' hamare 'ahd ka allah re inqilab
goya vo asman nahin vo zamin nahin
