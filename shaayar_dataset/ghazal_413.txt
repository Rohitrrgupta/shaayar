chale the yaar baá¸Œe zoam men hava ki tarah
palaT ke dekha to baiThe hain naqsh-e-pa ki tarah

mujhe vafa ki talab hai magar har ik se nahin
koi mile magar us yar-e-bevafa ki tarah

mire vajud ka sahra hai muntazir kab se
kabhi to aa jaras-e-ghuncha ki sada ki tarah

vo ajnabi tha to kyuun mujh se pher kar ankhen
guzar gaya kisi derina ashna ki tarah

kashan kashan liye jaati hai janib-e-manzil
nafas ki Dor bhi zanjir-e-be-sada ki tarah

'faraz' kis ke sitam ka gila karen kis se
ki be-niyaz hui khalq bhi khuda ki tarah
