na leve gar khas-e-jauhar taravat sabza-e-khat se
lagae khana-e-aina men ru-e-nigar atish

farogh-e-husn se hoti hai hall-e-mushkil-e-ashiq
na nikle shama ke pa se nikale gar na khaar atish

sharar hai rang baad izhar-e-tab-e-jalva-e-tamkin
kare hai sang par khurshid ab-e-ru-e-kar atish

nikale kya nihal-e-shama be-tukhm-e-sharar atish
agar rakhti na khakistar-nashini ka ghubar atish

dhuen se aag ke ik abr-e-dariya-bar ho paida
'asad' haidar-paraston se agar hove do-char atish
