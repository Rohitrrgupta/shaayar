ab 'mir'-ji to achchhe zindiq hi ban baiThe
peshani pe de qashqa zunnar pahan baiThe

azurda dil-e-ulfat ham chupke hi behtar hain
sab ro uThegi majlis jo kar ke sukhan baiThe

uryan phiren kab tak ai kaash kahin aa kar
ta gard bayaban ki bala-e-badan baiThe

paikan-e-khadang us ka yuun siine ke udhar hai
jon mar-e-siyah koi kaá¸Œhe hue phan baiThe

juz khat ke khayal us ke kuchh kaam nahin ham ko
sabzi piye ham aksar rahte hain magan baiThe

shamshir-e-sitam us ki ab go ka chale har-dam
shorida-sar apne se ham bandh kafan baiThe

bas ho to idhar-udhar yuun phirne na den tujh ko
na-char tire ham ye dekhen hain chalan baiThe
