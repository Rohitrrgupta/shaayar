zaban rakh ghuncha saan apne dahan men
bandhi muTThi chala ja is chaman men

na khol ai yaar mera gor men munh
ki hasrat hai miri jaaga kafan men

rakha kar haath dil par aah karte
nahin rahta charagh aisi pavan men

jale dil ki musibat apne sun kar
lagi hai aag saare tan badan men

na tujh bin hosh men ham aae saaqi
musafir hi rahe aksar vatan men

guzarti khuub thi divana-pan men
kahan ke sham-o-parvane gae mar

bahut atash-bajan the is chaman men
hamen hai shubh yaron ke sukhan men

gudaz ishq men ba bhi gaya 'mir'
yahi dhoka sa hai ab pairahan men
