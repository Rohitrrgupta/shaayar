aa nikal ke maidan men do-rukhi ke khane se
kaam chal nahin sakta ab kisi bahane se

muntazir thiin ye ankhen jis ki ik zamane se
ab zamin gaegi hal ke saaz par naghme

vadiyon men nachenge har taraf tarane se
ahl-e-dil ugaenge khaak se mah o anjum

ab guhar subuk hoga jau ke ek daane se
manchale bunenge ab rang-o-bu ke pairahan

ab sanvar ke niklega husn kar-khane se
aam hoga ab hamdam sab pe faiz fitrat ka

bhar sakenge ab daman ham bhi is khazane se
main ki ek mehnat-kash main ki tirgi-dushman

subh-e-nau ibarat hai mere muskurane se
khud-kushi hi raas aai dekh bad-nasibon ko!

khud se bhi gurezan hain bhaag kar zamane se
ab junun pe vo saaat aa paá¸Œi ki ai 'majruh'

aaj zakhm-e-sar behtar dil pe choT khane se