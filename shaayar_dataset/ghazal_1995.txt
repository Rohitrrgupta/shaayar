'abas is zindagi par ghafilon ka fakhr karna hai
ye jiina koi jiina hai ki jis ke saath marna hai

jo mustaqbil ke 'ashiq hain unhen uljhan mubarak ho
hamen to sirf ab guzra zamana yaad karna hai

gul-e-pazhmurda se ghunche ko hamdardi nahin mumkin
abhi to is ko khilna hai abhi is ko sanvarna hai

mira dil mujh se kahta hai mire siine men ai 'akbar'
ta'ajjub hai ki rahna sahl hai mushkil Thaharna hai

khuda jaane vo kya samjhe ki bigá¸Œe is qadar mujh par
kaha tha main ne itna hi mujhe kuchh â€˜arz karna hai
