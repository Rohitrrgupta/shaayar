use samajhne ka koi to rasta nikle
main chahta bhi yahi tha vo bevafa nikle

kitab-e-mazi ke auraq ulaT ke dekh zara
na jaane kaun sa safha muá¸Œa hua nikle

main tujh se milta to tafsil men nahin jaata
miri taraf se tire dil men jaane kya nikle

jo dekhne men bahut hi qarib lagta hai
usi ke baare men socho to fasla nikle

tamam shahr ki ankhon men surkh shoale hain
'vasim' ghar se ab aise men koi kya nikle
