vo alamgir jalva aur husn-e-mustarak tera
khuda jaane in ankhon ko hua kis kis pe shak tera

bata had se siva ham paanv phailaen kidhar jaaen
faqat do gaz zamin apni hai aur saton falak tera

kiya ai sone vaale rahm subh-e-vasl ne tujh par
ki juun juun khulti hain ankhen miTa jaata hai shak tera

bas ab had hai ki ghairon tak ka daman ja ke paká¸Œa hai
Dige kis kis jagah ham ho gaya kis kis pe shak tera

tire naqsh-e-qadam ki gard tak pahunche na vamanda
bahut pichha kiya ai karvan koson talak tera

ghiza-e-ruh hai ai husn tu apni malahat se
har ik ke zaiqe men Thiik hai ab-o-namak tera

agar ankhen salamat hain to kya kya kuchh dikhaega
yahi phaila hua jalva sama se ta-samak tera

miri ham-dardiyon se ho gai ghairon ko ik ibrat
liya ghabra ke jab jab nam-e-nami be-dhaá¸Œak tera

na puchho ishq ne ghairat se kya kya rang badla hai
khayal aaya hai saath auron ke jab jab mushtarak tera

faqat zahid pe kya mauquf sab ki raal Tapki hai
vo shokhi vo numu ke din vo chehra be-Dalak tera

bahut tu ne jab apne paanv phailae to kya chara
adab karti rahi ai ashk muddat tak palak tera

abas uljha ke rakkha hai koi insaf bhi akhir
umiden saath dengi 'shad' akhir kab talak tera
