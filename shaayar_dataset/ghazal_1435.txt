abhi to karna paḌega safar dobara mujhe
abhi karen nahin aram ka ishara mujhe

lahu men aaega tufan-e-tund rat-ba-rat
bujha nahin mire andar ka aftab abhi

jala ke khaak karega yahi sharara mujhe
utaar phenkta main bhi ye tar-tar badan

asir-e-khak huun karna paḌa guzara mujhe
uḌe vo gard ki main char-su bikhar jaun

ghubar men nazar aae na koi chara mujhe
mire hudud men hai mere as-pas ki dhund

raha ye shahr to is ka nahin ijara mujhe
sahar hui to bahut der tak dikhai diya

ghurub hoti hui raat ka kinara mujhe
miri faza men hai tartib-e-kaenat kuchh aur

ajab nahin jo tira chand hai sitara mujhe
na chhu sakun jise kya us ka dekhna bhi 'zafar'

bhala laga na kabhi duur ka nazara mujhe