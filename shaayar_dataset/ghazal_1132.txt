mehrban ham pe jo taqdir hamari hogi
aap ki zulf-e-girah-gir hamari hogi

umr-bhar aap hi dekhenge koi khvab-e-tarab
lekin us khvab ki taabir hamari hogi

aaj ki raat hai irfan-e-hijabat ki raat
aaj har shama men tanvir hamari hogi

aaj phir vasl ke uá¸Œte hue lamhe sun len
vaqt ke paaon men zanjir hamari hogi

kuchh bhi ho aap ke mahaul ka mear-e-hayat
aap ke zehan men tasvir hamari hogi

tohmaton se hamen dega ye jahan dad-e-vafa
ab isi Dhang se tauqir hamari hogi

ek unvan men simaT aenge sau naam 'qatil'
dastan jab koi tahrir hamari hogi
