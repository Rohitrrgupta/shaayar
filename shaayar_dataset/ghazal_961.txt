jitni buri kahi jaati hai utni buri nahin hai duniya
bachchon ke schol men shayad tum se mili nahin hai duniya

chaar gharon ke ek mohalle ke bahar bhi hai abadi
jaisi tumhen dikhai di hai sab ki vahi nahin hai duniya

ghar men hi mat use sajao idhar udhar bhi le ke jaao
yuun lagta hai jaise tum se ab tak khuli nahin hai duniya

bhaag rahi hai gend ke pichhe jaag rahi hai chand ke niche
shor bhare kaale naaron se ab tak Dari nahin hai duniya
