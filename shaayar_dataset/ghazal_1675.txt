usi se aae hain ashob asman vaale
jise ghubar samajhte the karvan vaale

main apni dhun men yahan andhiyan uThata huun
magar kahan vo maze khak-e-ashiyan vaale

mujhe diya na kabhi mere dushmanon ka pata
mujhe hava se laá¸Œate rahe jahan vaale

mire sarab-e-tamanna pe rashk tha jin ko
bane hain aaj vahi bahr-e-be-karan vaale

main naala huun mujhe apne labon se duur na rakh
mujhi se zinda hai tu mere jism-o-jan vaale

ye musht-e-khak 'zafar' mera pairahan hi tu hai
mujhe zamin se Daraen na kahkashan vaale
