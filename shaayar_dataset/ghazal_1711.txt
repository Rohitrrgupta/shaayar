mison ke samne kya mazhabi bahana chale
chalenge ham bhi usi rukh jidhar zamana chale

khuda ke vaste saaqi yahi nigah-e-karam
chala hai daur to phir kyon ruke chala na chale

khila hai bagh-e-qana’at men ghuncha-e-khatir
khuda bachae kahin hirs ki hava na chale

farogh 'ishq ka be-ah ke nahin mumkin
na phaile bu-e-gulistan agar hava na chale

khule kivaḌ jo kamre ke phir kisi ko kya
ye hukm bhi to hua hai ki rasta na chale

umid-e-hur men muslim to ho gaya huun magar
khuda hi hai ki jo mujh se ye panjgana chale

khudi ki his se bhi hota hai intishar 'akbar'
kahan rahun ki mujhe bhi mira pata na chale
