parde men har avaz ke shamil to vahi hai
ham laakh badal jaaen magar dil to vahi hai

mahfil ho koi raunaq-e-mahfil to vahi hai
mahsus jo hota hai dikhai nahin deta

dil aur nazar men had-e-fazil to vahi hai
har chand tire lutf se mahrum nahin ham

lekin dil-e-betab ki mushkil to vahi hai
girdab se nikle bhi to jaenge kahan ham

Duubi thi jahan naav ye sahil to vahi hai
luT jaate hain din ko bhi jahan qafile vaale

hushiyar musafir ki ye manzil to vahi hai
vo rang vo avaz vo saj aur vo surat

sach kahte ho tum pyaar ke qabil to vahi hai
sad-shukr ki is haal men jiite to hain 'nasir'

hasil na sahi kavish-e-hasil to vahi hai