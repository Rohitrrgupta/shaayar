andhiyan chalti rahen aflak tharrate rahe
apna parcham ham bhi tufanon men lahrate rahe

kaaT kar raton ke parbat asr-e-nau ke tesha-zan
shahr-yar-o-hukmaran aate rahe jaate rahe

rahbaron ki bhuul thi ya rahbari ka muddaa
qafilon ko manzilon ke paas bhaTkate rahe

jis qadar baá¸Œhta gaya zalim havaon ka kharosh
us ke kakul aur bhi aariz pe lahrate rahe

phansiyan ugti rahin zindan ubharte hi rahe
chand divane junun ke zamzame gaate rahe
