na shab-o-roz hi badle hain na haal achchha hai
kis barahman ne kaha tha ki ye saal achchha hai

ham ki donon ke giraftar rahe jante hain
dam-e-duniya se kahin zulf ka jaal achchha hai

main ne puchha tha ki akhir ye taghaful kab tak
muskurate hue bole ki saval achchha hai

lazzaten qurb-o-judai ki hain apni apni
mustaqil hijr hi achchha na visal achchha hai

in ka aghaz hi achchha na maaal achchha hai
dosti apni jagah par ye haqiqat hai 'faraz'

tiri ghazlon se kahin tera ghazal achchha hai