yaad kar vo din ki tera koi saudai na tha
bavajud-e-husn tu agah-e-ranai na tha

ishq-e-roz-afzun pe apne mujh ko hairani na thi
jalva-e-rangin pe tujh ko naz-e-yaktai na tha

diid ke qabil thi mere ishq ki bhi sadgi
jabki tera husn sargarm-e-khud-arai na tha

kya hue vo din ki mahv-e-arzu the husn o ishq
rabt tha donon men go rabt-e-shanasai na tha

tu ne 'hasrat' ki ayaan tahzib-e-rasm-e-ashiqi
is se pahle e'tibar-e-shan-e-rusvai na tha
