dhuup thi aur badal chhaya tha
der ke baad tujhe dekha tha

main is janib tu us janib
biich men patthar ka dariya tha

ek peá¸Œ ke haath the khali
ik Tahni par diya jala tha

dekh ke do jalte sayon ko
main to achanak sahm gaya tha

ek ke donon paanv the ghaeb
ek ka puura haath kaTa tha

ek ke ulTe pair the lekin
vo tezi se bhaag raha tha

un se ulajh kar bhi kya leta
tiin the vo aur main tanha tha
