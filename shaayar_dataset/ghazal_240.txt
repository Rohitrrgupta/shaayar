pech rakhte ho bahut sahibo dastar ke biich
ham ne sar girte hue dekhe hain bazar ke biich

baghbanon ko ajab ranj se takte hain gulab
gul-farosh aaj bahut jama hain gulzar ke biich

qatil is shahr ka jab baanT raha tha mansab
ek darvesh bhi dekha usi darbar ke biich

kaj-adaon ki inayat hai ki ham se ushshaq
kabhi divar ke pichhe kabhi divar ke biich

tum ho na-khush to yahan kaun hai khush phir bhi 'faraz'
log rahte hain isi shahr-e-dil-azar ke biich
