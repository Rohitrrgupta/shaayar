ye phailti shikastagi ehsas ki taraf
dariya ravan-davan hain miri pyaas ki taraf

us ka badan jhuka hua patthar ki bench par
apne qadam bhi muá¸Œte hue ghaas ki taraf

dikhla rahi hai dhuup bashashat ka aaina
aur chhanv khinchti hai mujhe yaas ki taraf

ashiya ki lazzaton men aTakta hua badan
aur ruuh ka khinchav hai ban-bas ki taraf

sab ye samajh rahe the ki nirvan mil gaya
chakra rahi hai chiil magar maas ki taraf
