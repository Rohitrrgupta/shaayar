ishq men la-javab hain ham log
mahtab aftab hain ham log

garche ahl-e-sharab hain ham log
ye na samjho kharab hain ham log

shaam se aa gae jo piine par
subh tak aftab hain ham log

aise khana-kharab hain ham log
ham nahin jante khizan kya hai

tu hamara javab hai tanha
aur tera javab hain ham log

go sarapa hijab hain phir bhi
tere rukh ki naqab hain ham log

khuub ham jante hain apni qadr
tere na-kamyab hain ham log

ham se ghaflat na ho to phir kya ho
janta bhi hai us ko tu vaaiz

jis ke mast-o-kharab hain ham log
ham pe nazil hua sahifa-e-ishq

har haqiqat se jo guzar jaaen
vo sadaqat-maab hain ham log

jab mili aankh hosh kho baiThe
kitne hazir-javab hain ham log
