pahle nahai os men phir ansuon men raat
yuun buund buund utri hamare gharon men raat

kuchh bhi dikhai deta nahin duur duur tak
chubhti hai suiyon ki tarah jab ragon men raat

vo khurduri chaTanen vo dariya vo abshar
sab kuchh sameT le gai apne paron men raat

ankhon ko sab ki niind bhi di khvab bhi diye
ham ko shumar karti rahi dushmanon men raat

be-samt manzilon ne bulaya hai phir hamen
sannaTe phir bichhane lagi raston men raat
