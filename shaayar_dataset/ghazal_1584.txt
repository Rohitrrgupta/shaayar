paanv chhu lene do phulon ko inayat hogi
varna ham ko nahin un ko bhi shikayat hogi

aap jo phuul bichhaen unhen ham Thukraen
ham ko Dar hai ki ye tauhin-e-mohabbat hogi

dil ki bechain umangon pe karam farmao
itna ruk ruk ke chalogi to qayamat hogi

sharm roke hai udhar shauq idhar khinche hai
kya khabar thi kabhi is dil ki ye halat hogi

sharm ghairon se hua karti hai apno se nahin
sharm ham se bhi karoge to musibat hogi musibat hogi
