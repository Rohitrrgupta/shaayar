sharma gae laja gae daman chhuá¸Œa gae
ai ishq marhaba vo yahan tak to aa gae

dil par hazar tarah ke auham chha gae
ye tum ne kya kiya miri duniya men aa gae

sab kuchh luTa ke rah-e-mohabbat men ahl-e-dil
khush hain ki jaise daulat-e-kaunain pa gae

sehn-e-chaman ko apni baharon pe naaz tha
vo aa gae to saari baharon pe chha gae

aql o junun men sab ki thiin rahen juda juda
hir-phir ke lekin ek hi manzil pe aa gae

ab kya karun main fitrat-e-nakam-e-ishq ko
jitne the hadsat mujhe raas aa gae
