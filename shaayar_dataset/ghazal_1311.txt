yaan sarkashan jo sahab-e-taj o lava hue
pamal ho gae to na jaana ki kya hue

dekhi na ek chashmak-e-gul bhi chaman men aah
ham akhir bahar-e-qafas se raha hue

pachhtaoge bahut jo gae ham jahan se
aadam ki qadar hoti hai zahir juda hue

tujh bin dimagh sohbat-e-ahl-e-chaman na tha
gul va hue hazar vale ham na va hue

sar de ke 'mir' ham ne faraghat ki ishq men
zimme hamare bojh tha baare ada hue
