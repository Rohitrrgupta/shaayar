kaise guzrega ye safar khamosh
tujhe kahna hai kuchh magar khamosh

dekh aur dekh kar guzar khamosh
yuun tire raste men baiTha huun

tu jahan ek baar aaya tha
ek muddat se hai vo ghar khamosh

us gali ke guzarne valon ko
takte rahte hain bam-o-dar khamosh

uTh gae kaise kaise pyare log
ho gae kaise kaise ghar khamosh

ye zamin kis ke intizar men hai
kya khabar kyuun hai ye nagar khamosh

shahr sota hai raat jaati hai
koi tufan hai parda-dar khamosh

ab ke beḌa guzar gaya to kya
hain abhi kitne hi bhanvar khamosh

chaḌhte dariya ka Dar nahin yaaro
main huun sahil ko dekh kar khamosh

abhi vo qafile nahin aae
abhi baiThen na ham-safar khamosh

har-nafas ik payam tha 'nasir'
ham hi baiThe rahe magar khamosh
