uljha na mire aaj ka daman kabhi kal se
mangi na mire dil ne madad tul-e-â€˜amal se

un ki nigah-e-mast hai labrez-e-ma'ani
milti hui tasir men 'hafiz' ki ghazal se

idrak ne ankhen shab-e-auham men kholin
vaqif na hua raushni-e-subh-e-azal se

darja mutahayyar ka hai be-khud se firotar
hai ruuh ko ummid taraqqi ki ajal se

bahs-e-kuhan-o-nau main samajhta nahin 'akbar'
jo zarra hai maujud hai vo roz-e-azal se
