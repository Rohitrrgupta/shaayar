zer-o-bam se saz-e-khilqat ke jahan banta gaya
ye zamin banti gai ye asman banta gaya

dastan-e-jaur-e-behad khuun se likhta raha
qatra qatra ashk-e-gham ka be-karan banta gaya

ishq-e-tanha se huiin abad kitni manzilen
ik musafir karvan-dar-karvan banta gaya

main tire jis gham ko apna janta tha vo bhi to
baat nikle baat se jaise vo tha tera bayan

naam tera dastan-dar-dastan banta gaya
ham ko hai maalum sab rudad-e-ilm-o-falsafa

haan har iman-o-yaqin vahm-o-guman banta gaya
main kitab-e-dil men apna hal-e-gham likhta raha

har varaq ik bab-e-tarikh-e-jahan banta gaya
bas usi ki tarjumani hai mire ashar men

jo sukut-e-raz rangin dastan banta gaya
main ne saunpa tha tujhe ik kaam saari umr men

vo bigaá¸Œta hi gaya ai dil kahan banta gaya
vardat-e-dil ko dil hi men jagah dete rahe

har hisab-e-gham hisab-e-dostan banta gaya
meri ghuTTi men paá¸Œi thi ho ke hal urdu zaban

jo bhi main kahta gaya husn-e-bayan banta gaya
vaqt ke hathon yahan kya kya khazane luT gae

ek tera gham ki ganj-e-shaigan banta gaya
sar-zamin-e-hind par aqvam-e-alam ke 'firaq'

qafile baste gae hindostan banta gaya