ishq hamare khayal paá¸Œa hai khvab gai aram gaya
ji ka jaana Thahar raha hai subh gaya ya shaam gaya

ishq kiya so diin gaya iman gaya islam gaya
dil ne aisa kaam kiya kuchh jis se main nakam gaya

kis kis apni kal ko rove hijran men bekal us ka
khvab gai hai taab gai hai chain gaya aram gaya

aaya yaan se jaana hi to ji ka chhupana kya hasil
aaj gaya ya kal javega subh gaya ya shaam gaya

haae javani kya kya kahiye shor saron men rakhte the
ab kya hai vo ahd gaya vo mausam vo hangam gaya

gaali jhiá¸Œki khashm-o-khushunat ye to sar-e-dast aksar hain
lutf gaya ehsan gaya inaam gaya ikram gaya

likhna kahna tark hua tha aapas men to muddat se
ab jo qarar kiya hai dil se khat bhi gaya paigham gaya

nala-e-'mir' savad men ham tak doshin shab se nahin aaya
shayad shahr se us zalim ke ashiq vo badnam gaya
