khud hi ruThe ho to phir is ka mudava kyon ho
ham na kahte the ki haan ranjish-e-beja kyon ho

har bashar apni pareshan-nazari ke ba-vasf
khud tamasha hai to phir mahv-e-tamasha kyon ho

dil ke bahlane ko ummid-e-karam rakhte hain
varna ye ham bhi samajhte hain ki aisa kyon ho

dasht jo meri tamanna na kare dasht nahin
khaak jis men na uá¸Œe meri vo sahra kyon ho

ek lahza bhi jo paun gham-e-hasti se faragh
ik naya ranj pukare hai ki tanha kyon ho
