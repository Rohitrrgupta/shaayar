kya bulbul asiir hai be-bal-o-par ki ham
gul kab rakhe hai Tuká¸Œe jigar is qadar ki ham

khurshid subh nikle hai is nuur se ki to
shabnam girah men rakhti hai ye chashm-e-tar ki ham

jiite hain to dikha denge dava-e-andalib
gul bin khizan men ab ke vo rahti hai mar ki ham

ye tegh hai ye tasht hai ye ham hain kushtani
khele hai kaun aisi tarah jaan par ki ham

talvaren tum lagate ho ham hainge dam-ba-khud
duniya men ye kare hai koi darguzar ki ham

is justuju men aur kharabi to kya kahen
itni nahin hui hai saba dar-ba-dar ki ham

jab ja phansa kahin to hamen yaan hui khabar
rakhta hai kaun dil tiri itni khabar ki ham

jiite hain aur rote hain lakht-e-jigar hai 'mir'
karte suna hai yuun koi qiima jigar ki ham
