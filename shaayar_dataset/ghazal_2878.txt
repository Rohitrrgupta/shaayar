ye bhi kya kam hai ki ham betab halat men rahe
ban na paae kuchh bhi lekin dast-e-qudrat men rahe

ham ko ankhon men basaya vaqt ne manind-e-khvab
aur ham taabir ho jaane ki hasrat men rahe

ham ne sahra ho ki gulshan ek jaisa kar diya
jis Thikane bhi rahe zanjir-e-vahshat men rahe

ab sila husn-e-amal ka kya mila kya janiye
raushni the ham so shoale ki rifaqat men rahe

khalvat-e-jan men baá¸Œi fursat se aa baiTha hai gham
arsa-e-fursat mila to ham bhi fursat men rahe
