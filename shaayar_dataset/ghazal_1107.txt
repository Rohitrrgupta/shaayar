main na Thahrun na jaan tu Thahre
kaun lamhon ke ru-ba-ru Thahre

na guzarne pe zindagi guzri
na Thaharne pe char-su Thahre

hai miri bazm-e-be-dili bhi ajiib
dil pe rakkhun jahan subu Thahre

main yahan muddaton men aaya huun
ik tavajjoh ajab hai samton men

ki na bolun to guftugu Thahre
kaj-ada thi bahut umiid magar

ham bhi 'jaun' ek hila-ju Thahre
pairahan ho to be-rafu Thahre

main jo huun kya nahin huun main khud bhi
khud se baat aaj du-badu Thahre

bagh-e-jan se mila na koi samar
'jaun' ham to numu numu Thahre
