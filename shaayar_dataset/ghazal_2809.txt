chalo bad-e-bahari ja rahi hai
piya-ji ki savari ja rahi hai

tamanna ki amari ja rahi hai
miri halat sudhari ja rahi hai

hai pahlu men Take ki ik hasina
tiri furqat guzari ja rahi hai

jo in rozon mira gham hai vo ye hai
ki gham se burdbari ja rahi hai

hai siine men ajab ik hashr barpa
ki dil se be-qarari ja rahi hai

main paiham haar kar ye sochta huun
vo kya shai hai jo haari ja rahi hai

dil us ke ru-ba-ru hai aur gum-sum
koi arzi guzari ja rahi hai

vo sayyad bachcha ho aur shaikh ke saath
miyan izzat hamari ja rahi hai

hai barpa har gali men shor-e-naghma
miri fariyad maari ja rahi hai

vo yaad ab ho rahi hai dil se rukhsat
miyan pyaron ki pyari ja rahi hai

tiri duuri pe vaari ja rahi hai
bahut bad-hal hain basti tire log

to phir tu kyuun sanvari ja rahi hai
kharash-e-dil pe vaari ja rahi hai

kharabe men ajab tha shor barpa
dilon se intizari ja rahi hai
