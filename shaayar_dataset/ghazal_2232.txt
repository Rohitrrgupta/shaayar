aaj kya haal hai yarab sar-e-mahfil mera
ki nikale liye jaata hai koi dil mera

soz-e-gham dekh na barbad ho hasil mera
dil ki tasvir hai har aina-e-dil mera

subh tak hijr men kya janiye kya hota hai
shaam hi se mire qaabu men nahin dil mera

mil gai ishq men iza-talabi se rahat
gham hai ab jaan miri dard hai ab dil mera

paaya jaata hai tiri shokhi-e-raftar ka rang
kaash pahlu men dhaá¸Œakta hi rahe dil mera

haae us mard ki qismat jo hua dil ka sharik
haae us dil ka muqaddar jo bana dil mera

kuchh khaTakta to hai pahlu men mire rah rah kar
ab khuda jaane tiri yaad hai ya dil mera
