gham duniya bahut iza-rasan hai
kahan hai ai gham-e-janan kahan hai

ik aansu kah gaya sab haal dil ka
na samjha tha ye zalim be-zaban hai

khuda mahfuz rakhte afaton se
kai din se tabiat shadman hai

vo kanTa hai jo chubh kar TuuT jaae
mohabbat ki bas itni dastan hai

ye maana zindagi kamil hai lekin
agar aa jaae jiina javedan hai

salam akhir hai ahl-e-anjuman ko
khumar ab khatm apni dastan hai
