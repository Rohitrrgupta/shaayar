aflak se aata hai nalon ka javab akhir
karte hain khitab akhir uThte hain hijab akhir

ahval-e-mohabbat men kuchh farq nahin aisa
soz o tab-o-tab avval soz o tab-o-tab akhir

main tujh ko batata huun taqdir-e-umam kya hai
mai-khana-e-europe ke dastur nirale hain

laate hain surur avval dete hain sharab akhir
ho jaate hain sab daftar gharq-e-mai-e-nab akhir

khalvat ki ghaḌi guzri jalvat ki ghaḌi aai
chhuTne ko hai bijli se aghosh-e-sahab akhir

tha zabt bahut mushkil is sail-e-maani ka
kah Daale qalandar ne asrar-e-kitab akhir
