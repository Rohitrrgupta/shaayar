kuchh pahle in ankhon aage kya kya na nazara guzre tha
kya raushan ho jaati thi gali jab yaar hamara guzre tha

the kitne achchhe log ki jin ko apne gham se fursat thi
sab puchhen the ahval jo koi dard ka maara guzre tha

ab ke khizan aisi Thahri vo saare zamane bhuul gae
jab mausam-e-gul har phere men aa aa ke dobara guzre tha

thi yaron ki bahutat to ham aghyar se bhi bezar na the
jab mil baiThe to dushman ka bhi saath gavara guzre tha

ab to haath sujhai na deve lekin ab se pahle to
aankh uThte hi ek nazar men aalam saara guzre tha
