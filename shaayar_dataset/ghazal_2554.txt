dastan-e-gham-e-dil un ko sunai na gai
baat bigḌi thi kuchh aisi ki banai na gai

sab ko ham bhuul gae josh-e-junun men lekin
ik tiri yaad thi aisi jo bhulai na gai

ishq par kuchh na chala dida-e-tar ka qaabu
us ne jo aag laga di vo bujhai na gai

paḌ gaya husn-e-rukh-e-yar ka partav jis par
khaak men mil ke bhi is dil ki safai na gai

kya uThaegi saba khaak miri us dar se
ye qayamat to khud un se bhi uThai na gai
