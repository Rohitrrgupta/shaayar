nae ik shahr ko subh-e-safar kya le chali mujh ko
sadaen de rahi hai ek chhoTi si gali mujh ko

main apni umr bhar ka chain jab us dar pe chhoá¸Œ aaya
mili hai tab kahin ja kar zara si be-kali mujh ko

main qatre gin ke insanon ki taqdiren banata huun
zara si tishna-kami ne bana Daala vali mujh ko

main vo gulshan-gazida huun ki tanhai ke mausam men
nahin hote agar kanTe to Dasti hai kali mujh ko

mohabbat thi use lekin mira iflas jab dekha
pareshan si nazar aai vo nazon ki pali mujh ko

'qatil' abad jab ghar tha to kyuun mujh par kahin ghazlen
ye taana jaate jaate de gai ik dil-jali mujh ko
