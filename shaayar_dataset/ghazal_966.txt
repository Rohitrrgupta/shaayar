dil jo ik jaae thi duniya hui abad us men
pahle sunte hain ki rahti thi koi yaad us men

vo jo tha apna guman aaj bahut yaad aaya
thi ajab rahat-e-azadi-e-ijad us men

ek hi to vo muhim thi jise sar karna tha
mujhe hasil na kisi ki hui imdad us men

ek khushbu men rahi mujh ko talash-e-khad-o-khal
rang faslen miri yaaro huiin barbad us men

bagh-e-jan se tu kabhi raat gae guzra hai
kahte hain raat men khelen hain pari-zad us men

dil-mohalle men ajab ek qafas tha yaaro
said ko chhoá¸Œ ke rahne laga sayyad us men
