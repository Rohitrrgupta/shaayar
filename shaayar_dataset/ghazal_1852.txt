mesmerism ke 'amal men dahr ab mashghul hai
maghrib-o-mashriq men ik ‘amil hai ik ma’mul hai

jism-o-jan kaise ki ‘aqlon men taghayyur ho chala
tha jo makruh ab pasandida hai aur maqbul hai

matla'-e-anvar-e-mashriq se hai khilqat be-khabar
mustanad partav vo hai maghrib se jo manqul hai

gulshan-e-millat men pamali sar-afrazi hai ab
jo khizan-dida hai barg apni nazar men phuul hai

koi markaz hi nahin paida ho phir kyunkar muhit
jhol hai pechidgi hai abtari hai bhuul hai
