jab ishq sikhata hai adab-e-khud-agahi
khulte hain ghulamon par asrar-e-shahanshahi

'attar' ho 'rumi' ho 'razi' ho 'ghazali' ho
kuchh haath nahin aata be-ah-e-sahar-gahi

naumid na ho in se ai rahbar-e-farzana
kam-kosh to hain lekin be-zauq nahin raahi

ai tair-e-lahauti us rizq se maut achchhi
jis rizq se aati ho parvaz men kotahi

daara o sikandar se vo mard-e-faqir aula
ho jis ki faqiri men bu-e-asadul-lahi

allah ke sheron ko aati nahin rubahi