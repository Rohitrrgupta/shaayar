khuub ik naseh-e-mushfiq ne ye irshad kiya
bazm men us ne ta'alli jo kal akbar ki suni

na tiri fauj na shagird na pairau na murid
na tu arjun hai na suqrat rishi hai na muni

kis nagin par hain tire naqsh ke asar â€˜ayan
note-bok teri shikasta tiri pencil hai ghuni

fikr se zikr se 'ibrat se tujhe kaam nahin
vah-va ke liye lafzon ki dukan tu ne chuni

tab' men teri vahi khami-e-hirs-e-duniya
atish-e-khauf-e-khuda se na jali hai na bhuni

khud-parasti hai bahut khalq ki khidmat kam hai
dil-dahi kam hai to hai dil-shikani chaar guni
