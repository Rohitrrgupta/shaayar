phir lauTa hai khurshid-e-jahan-tab safar se
phir nur-e-sahar dast-o-gareban hai sahar se

phir aag bhaá¸Œakne lagi har saz-e-tarab men
phir shoale lapakne lage har dida-e-tar se

phir nikla hai divana koi phunk ke ghar ko
kuchh kahti hai har raah har ik rahguzar se

vo rang hai imsal gulistan ki faza ka
ojhal hui divar-e-qafas hadd-e-nazar se

saghar to khanakte hain sharab aae na aae
badal to garajte hain ghaTa barse na barse

pa-posh ki kya fikr hai dastar sambhala
payab hai jo mauj guzar jaegi sar se
