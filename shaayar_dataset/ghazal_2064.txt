bani thi kuchh ik us se muddat ke baad
so phir bigá¸Œi pahli hi sohbat ke baad

judai ke halat main kya kahun
qayamat thi ek ek saaat ke baad

mua kohkan be-sutun khod kar
ye rahat hui aisi mehnat ke baad

laga aag paani ko dauá¸Œe hai tu
ye garmi tiri is shararat ke baad

kahe ko hamare kab un ne suna
koi baat maani so minnat ke baad

sukhan ki na taklif ham se karo
lahu Tapke hai ab shikayat ke baad

nazar 'mir' ne kaisi hasrat se ki
bahut roe ham us ki rukhsat ke baad
