us ka khiram dekh ke jaaya na jaega
ai kabk phir bahal bhi aaya na jaega

sar se hamare tegh ka saaya na jaega
javenge aise khoj bhi paaya na jaega

phoá¸Œa sa saari raat jo pakta rahega dil
to subh tak to haath lagaya na jaega

apne shahid-e-naz se bas haath uTha ki phir
divan-e-hashr men use laaya na jaega

ab dekh le ki siina bhi taaza hua hai chaak
phir ham se apna haal dikhaya na jaega

ainda ham se aap men aaya na jaega
go be-sutun ko Taal de aage se kohkan

ham to gae the shaikh ko insan buujh kar
par ab se khanqah men jaaya na jaega

yaad us ki itni khuub nahin 'mir' baaz aa
nadan phir vo ji se bhulaya na jaega
