mujhi ko meri tajalli dikhai jaati hai
qadam qadam miri himmat baá¸Œhai jaati hai

nafas nafas tiri aahaT si paai jaati hai
vo ik nazar jo ba-mushkil uThai jaati hai

vahi nazar rag-o-pai men samai jaati hai
sukun hai maut yahan zauq-e-justuju ke liye

ye tishnagi vo nahin jo bujhai jaati hai
khuda vo dard-e-mohabbat har ek ko bakhshe

ki jis men ruuh ki taskin bhi paai jaati hai
vo mai-kada hai tiri anjuman khuda rakkhe

jahan khayal se pahle pilai jaati hai
tire huzur ye kya vardat-e-qalb hai aaj

ki jaise chand pe badli si chhai jaati hai
tujhe khabar ho to itni na fursat-e-gham de

ki teri yaad bhi aksar satai jaati hai
vo chiiz kahte hain firdaus-e-gum-shuda jis ko

kabhi kabhi tiri ankhon men paai jaati hai
qarib manzil-e-akhir hai al-firaq 'jigar'

safar tamam hua niind aai jaati hai