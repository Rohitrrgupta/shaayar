sabhi ka dhuup se bachne ko sar nahin hota
har aadmi ke muqaddar men ghar nahin hota

kabhi lahu se bhi tarikh likhni paá¸Œti hai
har ek maarka baton se sar nahin hota

main us ki aankh ka aansu na ban saka varna
mujhe bhi khaak men milne ka Dar nahin hota

mujhe talash karoge to phir na paoge
main ik sada huun sadaon ka ghar nahin hota

hamari aankh ke aansu ki apni duniya hai
kisi faqir ko shahon ka Dar nahin hota

main us makan men rahta huun aur zinda huun
'vasim' jis men hava ka guzar nahin hota
