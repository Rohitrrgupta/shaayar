raftar-o-taur-o-tarz-o-ravish ka ye Dhab hai kya
pahle suluk aise hi tere the ab hai kya

ham dil-zada na rakhte the tum se ye chashm-dasht
karte ho qahr lutf ki jaaga ghazab hai kya

izzat bhi baad zillat bisyar chheá¸Œ hai
majlis men jab khafif kiya phir adab hai kya

aae ham aap men to na pahchane phir gae
us rah-e-saab ishq men yaaro taab hai kya

hairan hain us dahan ke azizan-e-khurda-bin
ye bhi maqam haae taammul talab hai kya

ankhen jo hoven teri to tu ain kar rakhe
aalam tamam gar vo nahin to ye sab hai kya

us aftab bin nahin kuchh sujhta hamen
gar ye hi apne din hain to tarik shab hai kya

tum ne hamesha jaur-o-sitam be-sabab kiye
apna hi zarf tha jo na puchha sabab hai kya

kyunkar tumhari baat kare koi eatibar
zahir men kya kaho ho sukhan zer-e-lab hai kya

us mah baghair 'mir' ka marna ajab hua
har-chand marg-e-ashiq miskin ajab hai kya
