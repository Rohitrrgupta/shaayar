charkh se kuchh umiid thi hi nahin
aarzu main ne koi ki hi nahin

mazhabi bahas main ne ki hi nahin
faltu aql mujh men thi hi nahin

chahta tha bahut si baton ko
magar afsos ab vo ji hi nahin

nazar-e-lutf us ne ki hi nahin
is musibat men dil se kya kahta

koi aisi misal thi hi nahin
jab musibat koi paḌi hi nahin

shirk chhoḌa to sab ne chhoḌ diya
meri koi society hi nahin

puchha 'akbar' hai aadmi kaisa
hans ke bole vo aadmi hi nahin
