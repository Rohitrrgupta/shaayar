na hua ki subh hove shab-e-tira rozgaran
na kaha tha ai rafugar tire Tanke honge Dhile

na siya gaya ye akhir dil-e-chak-e-be-qararan
hui iid sab ne pahne tarab-o-khushi ke jaame

na hua ki ham bhi badlen ye libas-e-sogovaran
khatar aziim men hain miri ah-o-ashk se sab

ki jahan rah chuka phir jo yahi hai bad-o-baran
kahin khak-e-ku ko us ki tu saba na diijo jumbish

ki bhare hain is zamin men jigar jigar-figaran
rakhe taj-e-zar ko sar par chaman zamana men gil

na shagufta ho tu itna ki khizan hai ye baharan
nahin tujh ko chashm-e-ibrat ye numud men hai varna

ki gae hain khaak men mil kai tujh se taj-daran
tu jahan se dil uTha yaan nahin rasm-e-dardmandi

kisi ne bhi yuun na puchha hue khaak yaan hazaran
ye ajal se ji chhupana mira ashkar haiga

ki kharab hoga mujh bin gham-e-ishq gul-azaran
ye suna tha 'mir' ham ne ki fasana khvab la hai

tiri sar-guzasht sun kar gae aur khvab yaran