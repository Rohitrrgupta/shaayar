vo buton ne Daale hain vasvase ki dilon se khauf-e-khuda gaya
vo paá¸Œi hain roz qayamaten ki khayal-e-roz-e-jaza gaya

jo nafas tha khar-e-gulu bana jo uThe the haath lahu hue
vo nashat-e-ah-e-sahr gai vo vaqar-e-dast-e-dua gaya

na vo rang fasl-e-bahar ka na ravish vo abr-e-bahar ki
jis ada se yaar the ashna vo mizaj-e-bad-e-saba gaya

jo talab pe ahd-e-vafa kiya to vo abru-e-vafa gai
sar-e-am jab hue muddai to savab-e-sidq-o-safa gaya

abhi badban ko tah rakho abhi muztarib hai rukh-e-hava
kisi raste men hai muntazir vo sukun jo aa ke chala gaya
