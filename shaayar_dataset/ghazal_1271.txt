samajh men zindagi aae kahan se
paḌhi hai ye ibarat darmiyan se

yahan jo hai tanaffus hi men gum hai
parinde uḌ rahe hain shakh-e-jan se

makan-o-la-makan ke biich kya hai
juda jis se makan hai la-makan se

daricha baaz hai yadon ka aur main
hava sunta huun main peḌon ki zaban se

tha ab tak maarka bahar ka darpesh
abhi to ghar bhi jaana hai yahan se

zamana tha vo dil ki zindagi ka
tiri furqat ke din laun kahan se

fulan se thi ghazal behtar fulan ki
fulan ke zakhm achchhe the fulan se
