sitam se go ye tire kushta-e-vafa na raha
rahe jahan men to dair men raha na raha

kab us ka naam liye ghash na aa gaya mujh ko
dil-e-sitam-zada kis vaqt us men ja na raha

milana aankh ka har-dam fareb tha dekha
phir ek dam men vo be-did ashna na raha

muue to ham pe dil par ko khuub khali kar
hazar shukr kaso se hamen gila na raha

udhar khuli miri chhati idhar namak chhiá¸Œka
jarahat us ko dikhane ka ab maza na raha

hua huun tang bahut koi din men sin liijo
ki ji se haath uTha kar vo uTh gaya na raha

sitam ka us ke bahut main nazar huun mamnun
jigar tamam hua khun-o-dil baja na raha

agarche rah gae the ustukhvan-o-post vale
lagai aisi ki tasma bhi phir laga na raha

hamiyat us ke taiin kahte hain jo 'mir' men thi
gaya jahan se pe teri gali main aa na raha
