mere karobar men sab ne baá¸Œi imdad ki
daad logon ki gala apna ghazal ustad ki

apni sansen bech kar main ne jise abad ki
vo gali jannat to ab bhi hai magar shaddad ki

umr bhar chalte rahe ankhon pe paTTi bandh kar
zindagi ko DhunDne men zindagi barbad ki

dastanon ke sabhi kirdar kam hone lage
aaj kaghaz chunti phirti hai pari baghdad ki

ik sulagta chikhta mahaul hai aur kuchh nahin
baat karte ho 'yagana' kis aminabad ki
