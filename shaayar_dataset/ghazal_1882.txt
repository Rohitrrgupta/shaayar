sitam ho jaae tamhid-e-karam aisa bhi hota hai
mohabbat men bata ai zabt-e-gham aisa bhi hota hai

bhula deti hain sab ranj o alam hairaniyan meri
tiri tamkin-e-behad ki qasam aisa bhi hota hai

jafa-e-yar ke shikve na kar ai ranj-e-nakami
ummid o yaas donon hon baham aisa bhi hota hai

mire pas-e-vafa ki bad-gumani hai ba-ja tum se
kahin be-vajh izhar-e-karam aisa bhi hota hai

tiri dildariyon se surat-e-beganagi nikli
khushi aisi bhi hoti hai alam aisa bhi hota hai

kahin ai e'tibar-e-chashm-e-nam aisa bhi hota hai
ba-dava-e-vafa kyuun shikva-sanj-e-jaur hai 'hasrat'

dayar-e-shauq men ai mahv-e-gham aisa bhi hota hai