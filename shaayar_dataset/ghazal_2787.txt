vo harf-e-raz ki mujh ko sikha gaya hai junun
khuda mujhe nafas-e-jabrail de to kahun

sitara kya miri taqdir ki khabar dega
vo khud farakhi-e-aflak men hai khvar o zubun

hayat kya hai khayal o nazar ki majzubi
khudi ki maut hai andesha-ha-e-guna-gun

ajab maza hai mujhe lazzat-e-khudi de kar
vo chahte hain ki main apne aap men na rahun

zamir-e-pak o nigah-e-buland o masti-e-shauq
sabaq mila hai ye meraj-e-mustafa se mujhe

ki alam-e-bashariyat ki zad men hai gardun
ye kaenat abhi na-tamam hai shayad

ki aa rahi hai damadam sada-e-kun-fayakun
ilaaj atish-e-'rumi' ke soz men hai tira

tiri khirad pe hai ghalib firangiyon ka fusun
usi ke faiz se meri nigah hai raushan

usi ke faiz se mere subu men hai jehun