phir aina-e-alam shayad ki nikhar jaae
phir apni nazar shayad ta-hadd-e-nazar jaae

sahra pe lage pahre aur qufl paá¸Œe ban par
ab shahr-badar ho kar divana kidhar jaae

khak-e-rah-e-janan par kuchh khuun tha girau apna
is fasl men mumkin hai ye qarz utar jaae

dekh aaen chalo ham bhi jis bazm men sunte hain
jo khanda-ba-lab aae vo khak-basar jaae

ya khauf se dar-guzren ya jaan se guzar jaaen
marna hai ki jiina hai ik baat Thahar jaae
