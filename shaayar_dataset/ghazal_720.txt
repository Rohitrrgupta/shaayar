gul tira rang chura laae hain gulzaron men
jal raha huun bhari barsat ki bauchharon men

mujh se katra ke nikal ja magar ai jan-e-haya
dil ki lau dekh raha huun tire rukhsaron men

ghunche khilte hain to bik jaate hain bazaron men
zikr karte hain tira mujh se ba-unvan-e-jafa

chara-gar phuul piro laae hain talvaron men
zakhm chhup sakte hain lekin mujhe fan ki saugand

gham ki daulat bhi hai shamil mire shahkaron men
muntazir hain ki koi tesha-e-takhliq uThae

kitne asnam abhi dafn hain kohsaron men
mujh ko nafrat se nahin pyaar se maslub karo

main to shamil huun mohabbat ke gunahgaron men