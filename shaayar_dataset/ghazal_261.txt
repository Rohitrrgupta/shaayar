justuju khoe huon ki umr bhar karte rahe
chand ke hamrah ham har shab safar karte rahe

raston ka ilm tha ham ko na samton ki khabar
shahr-e-na-malum ki chahat magar karte rahe

ham ne khud se bhi chhupaya aur saare shahr ko
tere jaane ki khabar divar-o-dar karte rahe

vo na aaega hamen maalum tha is shaam bhi
intizar us ka magar kuchh soch kar karte rahe

aaj aaya hai hamen bhi un uá¸Œanon ka khayal
jin ko tere zoam men be-bal-o-par karte rahe
