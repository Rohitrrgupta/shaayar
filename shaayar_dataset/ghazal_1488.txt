yaksu kushada-ravi par chiin nahin jabin bhi
ham chhoá¸Œi mahr us ki kaash us ko hove kiin bhi

aansu to tere daman ponchhe hai vaqt girya
ham ne na rakhi munh par ai abr-e-astin bhi

karta nahin abas to paara gulo-fughan se
guzre hai paar dil ke ik nala-e-hazin bhi

huun ehtizar men main aina-ru shitab aa
jaata hai varna ghafil phir dam to vapsin bhi

siine se tiir us ka ji ko to leta nikla
par sathon saath us ke nikli ik afrin bhi

har shab tiri gali men aalam ki jaan ja hai
aage hava hai ab tak aisa sitam kahin bhi

shokhi-e-jalva us ki taskin kyunke bakhshe
ainon men dilon ke jo hai bhi phir nahin bhi

gesu hi kuchh nahin hai sumbul ki aafat us ka
hain barq khirman-e-gul rukhsar-e-atishin bhi

taklif-e-nala mat kar ai dard dil ki honge
ranjida raah chalte azurda ham-nashin bhi

kis kis ka daagh dekhen yarab gham-e-butan men
rukhsat talab hai jaan bhi iman aur diin bhi

zer-e-falak jahan Tak asuda 'mir' hote
aisa nazar na aaya ik qata-e-zamin bhi
