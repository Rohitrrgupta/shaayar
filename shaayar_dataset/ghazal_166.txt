guzaran hain guzarte rahte hain
ham miyan jaan marte rahte hain

haae janan vo naf-pyala tira
dil men bas ghunT utarte rahte hain

dil ka jalsa bikhar gaya to kya
saare jalse bikharte rahte hain

yaani kya kuchh bhula diya ham ne
ab to ham khud se Darte rahte hain

ham se kya kya khuda mukarta hai
ham khuda se mukarte rahte hain

hai ajab us ka hal-e-hijr ki ham
gaahe gaahe sanvarte rahte hain

dil ke sab zakhm pesha-var hain miyan
aan ha aan bharte rahte hain
