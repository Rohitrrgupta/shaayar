ho aajiz ki jism is qadar zor se
na nikla kabhu uhda-e-mor se

bahut duur koi raha hai magar
ki fariyad men hai jaras shor se

miri khak-e-tafta par ai abr-e-tar
qasam hai tujhe Tak baras zor se

tire dil-jale ko rakha jis ghaá¸Œi
dhuan sa uTha kuchh lab-e-gor se

na puchho ki be-e'tibari se main
hua us gali men batar chor se

nahin sujhta kuchh jo us bin hamen
baghair us ke rahte hain ham kor se

jo ho 'mir' bhi is gali men saba
bahut puchhiyo to miri or se
