kabhi khvahish na hui anjuman-arai ki
koi karta hai hifazat miri tanhai ki

main to gum apne nashe men tha mujhe kya ma'lum
kis ne munh pher liya kis ne pazirai ki

vo taghaful bhi na tha aur tavajjoh bhi na thi
kabhi Toka na kabhi hausla-afzai ki

hichkiyan sham-e-shafaq-tab ki thamti hi na thiin
ab bhi ruk ruk ke sada aati hai shahnai ki

ham se pahle bhi sukhanvar hue kaise kaise
ham ne bhi thoá¸Œi bahut qafiya-paimai ki
