ham kahan aur tum kahan janan
hain kai hijr darmiyan janan

raegan vasl men bhi vaqt hua
par hua khuub raegan janan

mere andar hi to kahin gum hai
kis se puchhun tira nishan janan

tujh men Thahrun kahan kahan janan
main havaon se kaise pesh aauun

yahi mausam hai kya vahan janan
raushni bhar gai nigahon men

ho gae khvab be-aman janan
gae gharat jahan tahan janan

ab bhi jhilon men aks paá¸Œte hain
ab bhi niila hai asman janan

hai jo pur-khun tumhara aks-e-khayal
zakhm aae kahan kahan janan
