jo narava tha us ko rava karne aaya huun
main qarz dusron ka ada karne aaya huun

ik taza-tar futur mire sar men aur hai
jo kar chuka huun us se siva karne aaya huun

khud ik saval hai mira aana hi is taraf
ab kya bataiye ki main kya karne aaya huun

kahni hai dusron se alag main ne koi baat
main kaam koi sab se juda karne aaya huun

ik daagh hai ki jis ka lagana hai ab suragh
ik zakhm hai ki jis ko hara karne aaya huun

anjam-e-kar dil ka ye darvaza toá¸Œ kar
main saare qaidiyon ko riha karne aaya huun

rakhta huun apna aap bahut khinch-tan kar
chhoTa huun aur khud ko baá¸Œa karne aaya huun

jo kar rahe hain aise hi karte rahenge sab
main to fuzul chun-o-chara karne aaya huun

khairat ka mujhe koi lalach nahin 'zafar'
main is gali men sirf sada karne aaya huun
