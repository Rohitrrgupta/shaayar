ajnabi khvahishen siine men daba bhi na sakun
aise ziddi hain parinde ki uá¸Œa bhi na sakun

phunk Dalunga kisi roz main dil ki duniya
ye tira khat to nahin hai ki jila bhi na sakun

miri ghairat bhi koi shai hai ki mahfil men mujhe
us ne is tarah bulaya hai ki ja bhi na sakun

phal to sab mere darakhton ke pake hain lekin
itni kamzor hain shakhen ki hila bhi na sakun

ik na ik roz kahin DhunD hi lunga tujh ko
Thokaren zahr nahin hain ki main kha bhi na sakun
