faraz-e-be-khudi se tera tishna-lab nahin utra
abhi tak us ki ankhon se khumar-e-shab nahin utra

zara main soch luun kya kaam us ko aa paá¸Œa mujh se
kabhi vo bam-e-tanhai se be-matlab nahin utra

miri pursish ko aa pahuncha hasin banda koi varna
falak se aaj tak meri madad ko rab nahin utra

sitara sa nazar aata hai uupar se jahan paani
main khush-fahmi ke is gahre kuen men kab nahin utra

pashemani ke baad us ko giraun kaise nazron se
ki jab vo bevafa tha mere dil se tab nahin utra

kabhi sartaj mujh be-taj ko sahvan kaha us ne
abhi tak mere sar se nashsha-e-mansab nahin utra

tamanna hai ki chheá¸Œun naghma-e-insaniyat lekin
'qatil' ab tak mire aasab se mazhab nahin utra
