har zi-hayat ka hai sabab jo hayat ka
nikle hai ji hi us ke liye kaenat ka

bikhri hai zulf us rukh-e-alam-faroz par
varna banao hove na din aur raat ka

dar-parda vo hi ma'ni muqavvam na hon agar
surat na paká¸Œe kaam falak ke sabat ka

hain mustahil khaak se ajza-e-nau-khatan
kya sahl hai zamin se nikalna nabat ka

mustahlak us ke 'ishq ke janen hain qadar-e-marg
isa-o-khizr ko hai maza kab vafat ka

likhna na to bhi ho sake us ki sifat ka
us ke farogh-e-husn se jhumke hai sab men nuur

sham-e-haram ho ya ki diya somnat ka
bizzat hai jahan men vo maujud har jagah

hai diid chashm-e-dil ke khule ain zaat ka
har safhe men hai mahv-e-kalam apna das jagah

mushaf ko khol dekh Tak andaz baat ka
ham muznibon men sirf karam se hai guftugu

mazkur zikr yaan nahin saum-o-salat ka
kya 'mir' tujh ko nama-syahi ka fikr hai

khatm-e-rusul sa shakhs hai zamin najat ka