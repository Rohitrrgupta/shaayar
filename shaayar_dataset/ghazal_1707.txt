guzre the husain ibn-e-ali raat idhar se
ham men se magar koi bhi nikla nahin ghar se

is baat pe kis vaste hairan hain ankhen
patjhaá¸Œ hi men hote hain juda patte shajar se

tu yuun hi pasheman hai sabab tu nahin is ka
niind aati nahin ham ko kisi khvab ke Dar se

sunte hain bahut naam kabhi dekhte ham bhi
ai mauj-e-bala tujh ko guzarte hue sar se

thakna hai Thaharna hai bahar-hal sabhi ko
ji apna bhi bhar jaega ik roz safar se
