dil mira un pe jo aaya to qaza bhi aai
dard ke saath hi saath us ki dava bhi aai

aae khole hue balon ko to shokhi se kaha
main bhi aaya tire ghar meri bala bhi aai

vae-qismat ki mire kufr ki vaq'at na hui
but ko dekha to mujhe yad-e-khuda bhi aai

huiin aghaz-e-javani men nigahen nichi
nashsha ankhon men jo aaya to haya bhi aai

Das liya af'i-e-sham-e-shab-e-furqat ne mujhe
phir na jagunga agar niind zara bhi aai
