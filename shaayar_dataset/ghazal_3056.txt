ik mohabbat ke evaz arz-o-sama de dunga
tujh se kafir ko to main apna khuda de dunga

justuju bhi mira fan hai mire bichhḌe hue dost
jo bhi dar band mila us pe sada de dunga

ek pal bhi tire pahlu men jo mil jaae to main
apne ashkon se use ab-e-baqa de dunga

rukh badal dunga saba ka tire kuche ki taraf
aur tufan ko apna hi pata de dunga

jab bhi aaen mire hathon men ruton ki bagen
barf ko dhuup to sahra ko ghaTa de dunga

tu karam kar nahin sakta to sitam toḌ ke dekh
main tire zulm ko bhi husn-e-ada de dunga

khatm gar ho na saki uzr-tarashi teri
ik sadi tak tujhe jiine ki dua de dunga
