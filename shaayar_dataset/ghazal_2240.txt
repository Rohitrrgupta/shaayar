sham-e-gham ki qasam aaj ghamgin hain ham aa bhi ja aa bhi ja aaj mere sanam
dil pareshan hai raat viran hai dekh ja kis tarah aaj tanha hain ham

chain kaisa jo pahlu men tu hi nahin maar Daale na dard-e-judai kahin
rut hasin hai to kya chandni hai to kya chandni zulm hai aur judai sitam

ab to aa ja ki ab raat bhi so gai zindagi gham ke sahraon men kho gai
DhunDhti hai nazar tu kahan hai magar dekhte dekhte aaya ankhon men dam
