shahr-ba-shahr kar safar zad-e-safar liye baghair
koi asar kiye baghair koi asar liye baghair

koh-o-kamar men ham-safir kuchh nahin ab ba-juz hava
dekhiyo palaTiyo na aaj shahr se par liye baghair

vaqt ke maarke men thiin mujh ko riayaten havas
main sar-e-maarka gaya apni sipar liye baghair

kuchh bhi ho qatl-gah men husn-e-badan ka hai zarar
ham na kahin se aenge dosh pe sar liye baghair

qarya-e-girya men mira girya hunar-varana hai
yaan se kahin Talunga main dad-e-hunar liye baghair

us ke bhi kuchh gile hain dil un ka hisab tum rakho
diid ne us men ki basar us ki khabar liye baghair

us ka sukhan bhi ja se hai aur vo ye ki 'jaun' tum
shohra-e-shahar ho to kya shahr men ghar liye baghair
