jo dekho mire sher-e-tar ki taraf
to maail na ho phir guhar ki taraf

koi dad-e-dil aah kis se kare
har ik hai so us fitna-gar ki taraf

mohabbat ne shayad ki di dil ko aag
dhuan sa hai kuchh is nagar ki taraf

lagin hain hazaron hi ankhen udhar
ik ashob hai us ke ghar ki taraf

bahut rang milta hai dekho kabhu
hamari taraf se sahar ki taraf

ba-khud kis ko us tab-e-rukh ne rakha
kare kaun shams-o-qamar ki taraf

na samjha gaya abr kya dekh kar
hua tha miri chashm-e-tar ki taraf

Tapakta hai palkon se khuun muttasil
nahin dekhte ham jigar ki taraf

munasib nahin hal-e-ashiq se sabr
rakhe hai ye daaru zarar ki taraf

nahin miil khatir safar ki taraf
rag-e-jan kab aati hai ankhon men 'mir'

gae hain mizaj us kamar ki taraf