ab to uTh sakta nahin ankhon se bar-e-intizar
kis tarah kaaTe koi lail-o-nahar-e-intizar

un ki ulfat ka yaqin ho un ke aane ki umiid
hon ye donon suraten to hai bahar-e-intizar

jan-o-dil ka haal kya kahiye firaq-e-yar men
jaan majruh-e-alam hai dil figar-e-intizar

meri aahen na-rasa meri duaen na-qubul
ya-ilahi kya karun main sharmsar-e-intizar

un ke khat ki aarzu hai un ki aamad ka khayal
kis qadar phaila hua hai kar-o-bar-e-intizar

phunk Daale gar na is gulshan ko nar-e-intizar