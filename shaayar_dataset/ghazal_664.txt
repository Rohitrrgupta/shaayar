vahin hain dil ke qarain tamam kahte hain
vo ik khalish ki jise tera naam kahte hain

tum aa rahe ho ki bajti hain meri zanjiren
na jaane kya mire divar-o-bam kahte hain

yahi kanar-e-falak ka siyah-tarin gosha
yahi hai matla-e-mah-e-tamam kahte hain

piyo ki muft laga di hai khun-e-dil ki kashid
giran hai ab ke mai-e-lala-fam kahte hain

faqih-e-shahr se mai ka javaz kya puchhen
ki chandni ko bhi hazrat haram kahte hain

nava-e-murgh ko kahte hain ab ziyan-e-chaman
khile na phuul ise intizam kahte hain

kaho to ham bhi chalen 'faiz' ab nahin sar-e-dar