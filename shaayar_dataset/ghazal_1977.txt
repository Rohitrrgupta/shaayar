kahin se lauT ke ham laá¸Œkhaá¸Œae hain kya kya
sitare zer-e-qadam raat aae hain kya kya

nasheb-e-hasti se afsos ham ubhar na sake
faraz-e-dar se paigham aae hain kya kya

jab us ne haar ke khanjar zamin pe phenk diya
tamam zakhm-e-jigar muskurae hain kya kya

chhaTa jahan se us avaz ka ghana badal
vahin se dhuup ne talve jalae hain kya kya

uTha ke sar mujhe itna to dekh lene de
ki qatl-gah men divane aae hain kya kya

kahin andhere se manus ho na jaae adab
charagh tez hava ne bujhae hain kya kya
