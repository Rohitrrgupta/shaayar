hasil se haath dho baiTh ai arzu-khirami
dil josh-e-girya men hai Duubi hui asami

us shama ki tarah se jis ko koi bujha de
main bhi jale-huon men huun dagh-e-na-tamami

karte ho shikva kis ka tum aur bevafai
sar piTte hain apna ham aur nek-nami

sad-rang-e-gul katarna dar-parda qatl karna
tarf-e-sukhan nahin hai mujh se khuda-na-karda

hai nama-bar ko us se dava-e-ham-kalami
ai gham hunuz atish ai dil hunuz khami

har chand umr guzri azurdagi men lekin
hai sharh-e-shauq ko bhi juun shikva na-tamami

hai yaas men 'asad' ko saaqi se bhi faraghat
dariya se khushk guzre maston ki tishna-kami
