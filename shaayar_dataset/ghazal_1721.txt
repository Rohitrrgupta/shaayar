raushan dil-e-arif se fuzun hai badan un ka
rangin hai tabi'at ki tarah pairahan un ka

mahrum hi rah jaati hai aghosh-e-tamanna
sharm aa ke chura leti hai saara badan un ka

jin logon ne dil men tire ghar apna kiya hai
bahar hai do-alam se miri jaan vatan un ka

har baat men vo chaal kiya karte hain mujh se
ulfat na nibhegi jo yahi hai chalan un ka

aariz se gharaz ham ko anadil ko hai gul se
hai kucha-e-mashuq hamara chaman un ka

hai saaf nigahon se 'ayan josh-e-javani
ankhon se sanbhalta nahin mastana-pan un ka

ye sharm ke ma'ni hain haya kahte hain is ko
aghosh-e-tasavvur men na aaya badan un ka

ghairon hi pe chalta hai jo ab naaz ka khanjar
kyuun biich men laaya tha mujhe bankpan un ka

ghairon ne kabhi paak nazar se nahin dekha
vo us ko na samjhen to ye hai husn-e-zan un ka

is zulf-o-rukh-o-lab pe unhen kyuun na ho nakhvat
tatar hai un ka halab un ka yaman un ka

banda hai har ik shaikh har ik barhaman un ka
aaya jo nazar husn-e-khuda-dad ka jalva

but ban gaya munh dekh ke har barhaman un ka
marqad men utara hamen tevri ko chaá¸Œha kar

ham mar bhi gae par na chhuTa bankpan un ka
guzri hui baten na mujhe yaad dilao

ab zikr hi jaane do tum ai jan-e-man un ka
dilchasp hi aafat hai qayamat hai ghazab hai

baat un ki ada un ki qad un ka chalan un ka