dil-e-barbad ko abad kiya hai main ne
aaj muddat men tumhen yaad kiya hai main ne

said ko laiq-e-sayyad kiya hai main ne
talkhi-e-daur-e-guzishta ka tasavvur kar ke

dil ko phir mail-e-fariyad kiya hai main ne
aaj is soz-e-tasavvur ki khushi men ai dost

tair-e-sabr ko azad kiya hai main ne
ho ke israr-e-gham-e-taza se majbur-e-fughan

chashm ko ashk-e-tar imdad kiya hai main ne
tum jise kahte the hangama-pasandi meri

phir vahi tarz-e-gham ijad kiya hai main ne
phir gavara hai mujhe ishq ki har ik mushkil

taaza phir sheva-e-farhad kiya hai main ne