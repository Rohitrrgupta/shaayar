raat phir rang pe thi us ke badan ki khushbu
dil ki dhaḌkan thi ki uḌte the lahu men jugnu

jaise har shai ho kisi khvab-e-faramosh men gum
chand chamka na kisi yaad ne badla pahlu

subh ke zina-e-khamosh pe qadmon ke gulab
shaam ki band haveli men hansi ka jaadu

sehn ke sabz andhere men damakte rukhsar
saaf bistar ke ujale men chamakte gesu

jhilmilate rahe vo khvab jo puure na hue
dard bedar Tapakta raha aansu aansu
