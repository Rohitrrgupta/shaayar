naya ik rishta paida kyuun karen ham
bichhaḌna hai to jhagḌa kyuun karen ham

khamoshi se ada ho rasm-e-duri
koi hangama barpa kyuun karen ham

ye kaafi hai ki ham dushman nahin hain
vafa-dari ka daava kyuun karen ham

ab in lafzon ka pichha kyuun karen ham
suna den ismat-e-mariyam ka qissa

par ab is baab ko va kyon karen ham
bhala ghaTe ka sauda kyon karen ham

hamari hi tamanna kyuun karo tum
tumhari hi tamanna kyuun karen ham

kiya tha ahd jab lamhon men ham ne
to saari umr iifa kyuun karen ham

uTha kar kyon na phenken saari chizen
faqat kamron men Tahla kyon karen ham

jo ik nasl-e-faromaya ko pahunche
vo sarmaya ikaTTha kyon karen ham

nahin duniya ko jab parva hamari
to phir duniya ki parva kyuun karen ham

barahna hain sar-e-bazar to kya
bhala andhon se parda kyon karen ham

hain bashinde usi basti ke ham bhi
so khud par bhi bharosa kyon karen ham

chaba len kyon na khud hi apna Dhancha
tumhen ratib muhayya kyon karen ham

paḌi rahne do insanon ki lashen
zamin ka bojh halka kyon karen ham
