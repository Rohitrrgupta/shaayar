faqih-e-shahr ki majlis se kuchh bhala na hua
ki us se mil ke mizaj aur kafirana hua

abhi abhi vo mila tha hazar baten kiin
abhi abhi vo gaya hai magar zamana hua

vo raat bhuul chuko vo sukhan na doharao
vo raat khvab hui vo sukhan fasana hua

kuchh ab ke aise kaá¸Œe the firaq ke mausam
tiri hi baat nahin main bhi kya se kya na hua

hujum aisa ki rahen nazar nahin atin
nasib aisa ki ab tak to qafila na hua

shahid-e-shab faqat ahmad-'faraz' hi to nahin
ki jo charagh-ba-kaf tha vahi nishana hua
