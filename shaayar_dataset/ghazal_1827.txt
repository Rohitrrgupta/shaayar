koi aur hai nahin to nahin mire ru-ba-ru koi aur hai
baá¸Œi der main tujhe dekh kar ye laga ki tu koi aur hai

ye gunahgaron ki sar-zamin hai bahisht se bhi siva hasin
magar is dayar ki khaak men sabab-e-numu koi aur hai

jise DhunDhta huun gali gali vo hai mere jaisa hi aadmi
magar aadmi ke libas men vo farishta-khu koi aur hai

koi aur shai hai vo be-khabar jo sharab se bhi hai tez-tar
mira mai-kada kahin aur hai mira ham subu koi aur hai
