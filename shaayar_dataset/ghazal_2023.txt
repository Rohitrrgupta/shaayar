naved-e-amn hai bedad-e-dost jaan ke liye
rahi na tarz-e-sitam koi asman ke liye

bala se gar mizha-e-yar tishna-e-khun hai
rakhun kuchh apni bhi mizhgan-e-khun fishan ke liye

vo zinda ham hain ki hain ru-shanas-e-khalq ai khizr
na tum ki chor bane umr-e-javedan ke liye

raha bala men bhi main mubtala-e-afat-e-rashk
bala-e-jan hai ada teri ik jahan ke liye

falak na duur rakh us se mujhe ki main hi nahin
daraz-dasti-e-qatil ke imtihan ke liye

misal ye miri koshish ki hai ki murgh-e-asir
kare qafas men faraham khas ashiyan ke liye

gada samajh ke vo chup tha miri jo shamat aai
uTha aur uTh ke qadam main ne pasban ke liye

kuchh aur chahiye vusat mire bayan ke liye
diya hai khalq ko bhi ta use nazar na lage

bana hai aish tajammul husain khaan ke liye
zaban pe bar-e-khudaya ye kis ka naam aaya

ki mere nutq ne bose miri zaban ke liye
bana hai charkh-e-barin jis ke astan ke liye

zamana ahd men us ke hai mahv-e-araish
banenge aur sitare ab asman ke liye

varaq tamam hua aur madh baaqi hai
safina chahiye is bahr-e-be-karan ke liye

ada-e-khas se 'ghalib' hua hai nukta-sara
sala-e-am hai yaran-e-nukta-dan ke liye
