shauq ka rang bujh gaya yaad ke zakhm bhar gae
kya miri fasl ho chuki kya mire din guzar gae

rah-guzar-e-khayal men dosh-ba-dosh the jo log
vaqt ki gard-bad men jaane kahan bikhar gae

shaam hai kitni be-tapak shahr hai kitna sahm-nak
ham-nafaso! kahan ho tum jaane ye sab kidhar gae!

pas-e-hayat ka khayal ham ko bahut bura laga
pas ba-hujum-e-maarka jaan ke be-sipar gae

main to safon ke darmiyan kab se paá¸Œa huun nim-jan
mere tamam jan-nisar mere liye to mar gae
