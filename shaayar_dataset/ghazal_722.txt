tiir jo us kaman se nikla
nikli thi tegh be-daregh us ki

main hi ik imtihan se nikla
go kaTe sar ki soz-e-dil jon shama

ab to meri zaban se nikla
aage ai naala hai khuda ka naanv

bas to na asman se nikla
chashm-o-dil se jo nikla hijran men

na kabhu bahr-o-kan se nikla
dil se mat ja ki haif us ka vaqt

jo koi us makan se nikla
us ki shirin-labi ki hasrat men

shahd paani ho shaan se nikla
na-muradi ki rasm 'mir' se hai

taur ye is javan se nikla