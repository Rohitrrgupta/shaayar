hai bazm-e-butan men sukhan azurda-labon se
tang aae hain ham aise khushamad-talabon se

yak-bar laga do khum-e-mai mere labon se
zinhar na hona taraf in be-adabon se

bedad-e-vafa dekh ki jaati rahi akhir
har-chand miri jaan ko tha rabt labon se

kya puchhe hai bar-khud ghalati-ha-e-azizan
khvari ko bhi ik aar hai aali-nasabon se

go tum ko raza-jui-e-aghyar hai lekin
jaati hai mulaqat kab aise sababon se

do din bhi jo kaaTe tu qayamat taabon se