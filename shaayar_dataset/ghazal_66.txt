ho na betab ada tumhari aaj
naaz karti hai be-qarari aaj

uá¸Œ gaya khaak par ghubar apna
ho gai khaak khaksari aaj

nazaa hai aur roz vaada-e-vasl
jaan hi jaegi hamari aaj

tere aate hi dam men dam aaya
ho gai yaas umid-vari aaj

koi bhinche hai dil ko pahlu men
kis ne ki us se ham-kinari aaj

us ke shikve se hai asar zahir
kuchh to kahti hai ah-o-zari aaj

ik nai aarzu ka khuun hua
ham hain aur taaza sogvari aaj

chhuT gae mar ke nesh-e-hijran se
kaam aaya hai zakhm-e-kari aaj

bekasi kyuun hai naash par majmaa
kya hui tu miri piyari aaj

bhule hazrat nasihat ai naseh
hai kisi ki to yadgari aaj

'momin' us but ko dekh aah bhari