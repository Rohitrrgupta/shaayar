na puchh us ki jo apne andar chhupa
ghanimat ki main apne bahar chhupa

mujhe yaan kisi pe bharosa nahin
main apni nigahon se chhup kar chhupa

pahunch mukhbiron ki sukhan tak kahan
so main apne honTon pe aksar chhupa

miri sun na rakh apne pahlu men dil
ise tu kisi aur ke ghar chhupa

yahan tere andar nahin meri khair
miri jaan mujhe mere andar chhupa

khayalon ki aamad men ye kharzar
hai tiron ki yalghar tu sar chhupa
