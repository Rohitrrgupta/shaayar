kahna tire munh par to nipaT be-adabi hai
zahid jo sifat tujh men hai sozan-e-jalbi hai

is dasht men ai sail sambhal hi ke qadam rakh
har samt ko yaan dafn mari tishna-labi hai

har ik se kaha niind men par koi na samjha
shayad ki mire haal ka qissa arabi hai

uzlat se nikal shaikh ki tere liye tayar
koi haft-gazi mekh koi dah-vajabi hai

ai charkh na tu roz-e-siyah 'mir' pe laana
bechara vo ik naara-zan nim-shabi hai
