misl-e-bulbul zamzamon ka khud yahan ik rang hai
arghanun is anjuman men kharij-az-ahang hai

har khayal apna hai yaan ik mutrib-e-shirin-nava
har nafas siine men ik mauj-e-sada-e-chang hai

har tasavvur hai mira 'aks-e-jamal-e-ru-e-dost
mera har majmu’a-e-vahm ik gul-e-khush-rang hai

lauh-e-dil har jumbish-e-mizhgan se hai ma'ni-pazir
'aks tera paḌ ke is men ho gaya pakiza-tar

ai but-e-kafir miri ankhon men faiz-e-gang hai
nazm-e-'akbar' se balaghat siikh len arbab-e-‘ishq

istilahat-e-junun men be-baha farhang hai