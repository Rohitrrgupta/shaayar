daman-e-koh men jo men DaaḌh maar roya
ik abr vaan se uTh kar be-ikhtiyar roya

paḌta na tha bharosa ahd-e-vafa-e-gul par
murgh-e-chaman na samjha main to hazar roya

har gul zamin yaan ki rone hi ki jagah thi
manind-e-abr har ja main zaar zaar roya

thi maslahat ki ruk kar hijran men jaan diije
dil khol kar na gham men main ek baar roya

ik ijz ishq is ka asbab-e-sad-alam tha
kal 'mir' se bahut main ho kar do-char roya
