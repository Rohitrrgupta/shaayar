ganvai kis ki tamanna men zindagi main ne
vo kaun hai jise dekha nahin kabhi main ne

tira khayal to hai par tira vajud nahin
tire liye to ye mahfil sajai thi main ne

tire adam ko gavara na tha vajud mira
so apni bekh-kuni ki kami na ki main ne

hain meri zaat se mansub sad fasana-e-ishq
aur ek satr bhi ab tak nahin likhi main ne

khud apne ishva-o-andaz ka shahid huun main
khud apni zaat se barti hai be-rukhi main ne

mire harif miri yakka-taziyon pe nisar
tamam umr halifon se jang ki main ne

kharash-e-naghma se siina chhila hua hai mira
fughan ki tark na ki naghma-parvari main ne

dava se faeda maqsud tha hi kab ki faqat
dava ke shauq men sehat tabah ki main ne

zabana-zan tha jigar-soz tishnagi ka azaab
so jauf-e-sina men dozakh unDel li main ne

gham-e-shuur koi dam to mujh ko mohlat de
tamam-umr jalaya hai apna ji main ne

ilaaj ye hai ki majbur kar diya jaun
vagarna yuun to kisi ki nahin suni main ne

aur apne karb-e-ana se gharaz rakhi main ne