vo chup-chap aansu bahane ki raten
vo ik shakhs ke yaad aane ki raten

shab-e-mah ki vo ThanDi anchen vo shabnam
tire husn ke rasmasane ki raten

javani ki doshizgi ka tabassum
gul-e-zar ke vo khilane ki raten

phuvaren si naghmon ki paá¸Œti hon jaise
kuchh us lab ke sunne-sunane ki raten

mujhe yaad hai teri har subh-e-rukhsat
mujhe yaad hain tere aane ki raten

vo kuchh zer-e-lab muskurane ki raten
sar-e-sham se ratjaga ke vo saman

vo pichhle pahar niind aane ki raten
na jaane vo thiin kis zamane ki raten

sar-e-mai-kada tishnagi ki vo qasmen
vo saaqi se baten banane ki raten

zamane ke gham bhuul jaane ki raten
'firaq' apni qismat men shayad nahin the

Thikane ke din ya Thikane ki raten