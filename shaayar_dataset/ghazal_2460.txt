miri hasti faza-e-hairat abad-e-tamanna hai
jise kahte hain naala vo usi aalam ka anqa hai

khizan kya fasl-e-gul kahte hain kis ko koi mausam ho
vahi ham hain qafas hai aur matam bal-o-par ka hai

vafa-e-dilbaran hai ittifaqi varna ai hamdam
asar fariyad-e-dil-ha-e-hazin ka kis ne dekha hai

na sove ablon men gar sirishk-e-dida-e-nam se
taghaful-mashrabi se na-tamami bas-ki paida hai

nigah-e-naz chashm-e-yar men zunnar-e-mina hai
tasarruf vahshiyon men hai tasavvur-ha-e-majnun ka

davidan resha saan muft-e-rag-e-khvab-e-zulekha hai
hujum-e-rezish-e-khun ke sabab rang uá¸Œ nahin sakta

asar soz-e-mohabbat ka qayamat be-muhaba hai
ki rag se sang men tukhm-e-sharar ka resha paida hai

nihan hai gauhar-e-maqsud jeb-e-khud-shanasi men
ki yaan ghavvas hai timsal aur aina dariya hai

azizo zikr-e-vasl-e-ghair se mujh ko na bahlao
ki yaan afsun-e-khvab afsana-e-khvab-e-zulaikha hai
