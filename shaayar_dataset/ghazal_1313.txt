har haqiqat ko ba-andaz-e-tamasha dekha
khuub dekha tire jalvon ko magar kya dekha

justuju men tiri ye hasil-e-sauda dekha
ek ik zarre ka aghosh-e-talab va dekha

aina-khana-e-alam men kahen kya dekha
tere dhoke men khud apna hi tamasha dekha

ham ne aisa na koi dekhne vaala dekha
jo ye kah de ki tira husn sarapa dekha

dil-e-agah men kya kahiye 'jigar' kya dekha
lahren leta hua ik qatre men dariya dekha

ham ne jis bazm men dekha use tanha dekha