dayar-e-dil na raha bazm-e-dostan na rahi
amaan ki koi jagah zer-e-asman na rahi

ravan hain aaj bhi rag rag men khuun ki maujen
magar vo ek khalish vo mata-e-jan na rahi

laá¸Œen ghamon ke andheron se kis ki khatir ham
koi kiran bhi to is dil men zau-fishan na rahi

main us ko dekh ke ankhon ka nuur kho baiTha
ye zindagi miri ankhon se kyuun nihan na rahi

zaban mili bhi to kis vaqt be-zabanon ko
sunane ke liye jab koi dastan na rahi
