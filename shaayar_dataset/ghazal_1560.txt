nigahon ka markaz bana ja raha huun
mohabbat ke hathon luTa ja raha huun

main qatra huun lekin ba-aghosh-e-dariya
azal se abad tak baha ja raha huun

mubarak mubarak miri ye fanaen
do-alam pe chhaya chala ja raha huun

vahi husn jis ke hain ye sab mazahir
usi husn men hal hua ja raha huun

ye kis ki taraf se ye kis ki taraf ko
main ham-dosh mauj-e-fana ja raha huun

na jaane kahan se na jaane kidhar ko
bas ik apni dhun men uḌa ja raha huun

mujhe rok sakta ho koi to roke
ki chhup kar nahin barmala ja raha huun

mere paas aao ye kya samne huun
miri samt dekho ye kya ja raha huun

nigahon men manzil miri phir rahi hai
yunhi girta paḌta chala ja raha huun

tiri mast nazren ghazab Dha rahi hain
ye aalam hai jaise uḌa ja raha huun

kidhar hai tu ai ghairat-e-husn khud men
mohabbat ke hathon bika ja raha huun

jidhar chal paḌa huun chala ja raha huun
na surat na maani na paida na pinhan

ye kis husn men gum hua ja raha huun