teri surat jo dil-nashin ki hai
ashna shakl har hasin ki hai

husn se dil laga ke hasti ki
har ghaá¸Œi ham ne atishin ki hai

madh us ru-e-naznin ki hai
shaikh se be-hiras milte hain

ham ne tauba abhi nahin ki hai
baat goya yahin kahin ki hai

ashk to kuchh bhi rang la na sake
khuun se tar aaj astin ki hai

kaise manen haram ke sahl-pasand
rasm jo ashiqon ke diin ki hai

'faiz' auj-e-khayal se ham ne
asman sindh ki zamin ki hai
